1 | পরিচ্ছেদঃ ১: মহান আল্লাহর বাণী: “যখন তোমরা সালাতে দাঁড়াবে তখন তোমাদের মুখমণ্ডল দু হাত কনুই পর্যন্ত... ধুয়ে নিবে”-এর ব্যাখ্যা                                                                                                                         ১. কুতায়বাহ্ ইবনু সাঈদ (রহ.) ..... আবূ হুরায়রাহ্ (রাঃ) থেকে বর্ণিত। নবী (সা.) বলেছেন: তোমাদের কেউ নিদ্রা থেকে জাগ্রত হলে সে যেন তিনবার হাত ধোয়ার পূর্বে তার হাত পানিতে প্রবেশ না করায়। কেননা তোমাদের কারো জানা নেই যে, তার হাত রাতে কোথায় বিচরণ করেছিল।                                                             সহীহ: বুখারী ১৬২ ‘তিনবার ব্যতীত, মুসলিম ২৩৩, ইবনু মাজাহ ৩৯৩, ৩৯৪; দারিমী ৭৬৬, মুসনাদে আহমাদ ৭২৮০, মুসনাদে হুমায়দী ৯৫১, ইওয়াউল গালীল ১৬৪।
2 | পরিচ্ছেদঃ ২: রাতের বেলা সালাত আদায় করতে উঠলে মিসওয়াক করা                                                                                                                         ২. ইসহাক ইবনু ইব্রাহীম ও কুতায়বাহ্ ইবনু সাঈদ (রহ.) ..... হুযায়ফাহ্ (রাঃ) থেকে বর্ণিত। তিনি বলেন, রাসূলুল্লাহ (সা.) রাতে সালাত আদায় করতে উঠলে মিসওয়াক দ্বারা তাঁর মুখ গহ্বর ঘষে নিতেন।                                                             সহীহ: বুখারী ২৪৫, মুসলিম ২৫৫, ইবনু মাজাহ ২৮৬, ইওয়াউল গালীল ৭১।
3 | পরিচ্ছেদঃ ৩: মিসওয়াক কিভাবে করবে                                                                                                                         ৩. আহমাদ ইবনু আবদাহ্ (রহ.) ..... আবূ মূসা (রাঃ) থেকে বর্ণিত। তিনি বলেন, আমি রাসূলুল্লাহ (সা.) -এর কাছে আসালাম তখন তিনি দাঁত মাজছিলেন আর মিসওয়াকের এক পার্শ্ব তার জিহ্বার উপর ছিল এবং তিনি (সা.) ‘আ’ ‘আ’ করছিলেন।                                                             সহীহ: বুখারী ২৪৪, মুসলিম ২৫৪, আবূ দাউদ ৩৯।
4 | পরিচ্ছেদঃ ৪: সরদার তার অধস্তনের সামনে মিসওয়াক করবেন কি?                                                                                                                         ৪. ‘আমর ইবনু ‘আলী (রহ.) ..... আবূ মূসা (রাঃ) থেকে বর্ণনা করেন। তিনি বলেন, আমি নবী (সা.) -এর নিকট আগমন করলাম, আমার সঙ্গে ছিল আশ'আরী সম্প্রদায়ের দু'জন লোক। তাদের একজন ছিল আমার ডানদিকে আর অন্যজন ছিল আমার বামদিকে। রাসূলুল্লাহ (সা.) তখন দাঁত মাজতেছিলেন। তারা উভয়ে তার কাছে কাজ চাইল। আমি বললাম, যিনি আপনাকে সত্য নবীরূপে পাঠিয়েছেন তার কসম! তাদের মনে কি ছিল তা আমাকে বলেনি আর আমিও বুঝতে পারিনি যে, তারা কাজ চাইবে। আমি তখন তার ঠোটে রাখা মিসওয়াকের দিকে দেখছিলাম। তাঁর ঠোট তখন উঁচু ছিল। তিনি বললেন, যে ব্যক্তি কাজ চায় আমরা তাকে কাজ দেই না। তবে তুমি যাও, পরে আবূ মূসাকে ইয়ামানে প্রেরণ করলেন, অতঃপর মু'আয ইবনু জাবাল (রাঃ) তাঁর পশ্চাদ্ধাবন করলেন।                                                             সহীহ: বুখারী ২২৬১, ৬৯২৩; মুসলিম ১৭৩৩।
5 | পরিচ্ছেদঃ ৫: মিসওয়াক করার প্রতি উৎসাহ দান করা                                                                                                                         ৫. হুমায়দ ইবনু মা'আদাহ্ ও মুহাম্মাদ ইবনু আবদুল আ'লা (রহ.) ..... আয়িশাহ্ (রাঃ) থেকে বর্ণিত। তিনি নবী (সা.) থেকে বর্ণনা করেন, তিনি বলেছেন যে, মিসওয়াক মুখের পবিত্রতা অর্জনের মাধ্যম ও আল্লাহর সন্তোষ লাভের উপায়।                                                             সহীহ: মুসনাদে আহমাদ ৬৪৯৬৯, ইবনু হিব্বান-এর “মাওয়ারিদ" ১৪৩, মুসনাদে হুমায়দী ১৬২, বায়হাকী-এর “সুনানুল কুবরা” ১৩৪, ইরওয়াউল গালীল ৬৫, মিশকাতুল মাসাবীহ ৩৮১।
6 | পরিচ্ছেদঃ ৬: বেশি বেশি মিসওয়াক করা                                                                                                                         ৬. হুমায়দ ইবনু মা'আদাহ্ ও ইমরান ইবনু মূসা (রহ.)… আনাস ইবনু মালিক (রাঃ) থেকে বর্ণনা করেছেন। তিনি বলেন, রাসুলুল্লাহ (সা.) বলেছেন: আমি মিসওয়াক করার জন্যে তোমাদেরকে বারবার তাগিদ দিয়েছি।                                                             সহীহ: বুখারী ৮৮৮, দারিমী ৬৮২
7 | পরিচ্ছেদঃ ৭: সায়িমের (রোযাদারের) জন্যে অপরাহ্নে মিসওয়াক করার অনুমতি                                                                                                                         ৭. কুতায়বাহ ইবনু সা’ঈদ (রহ.)… আবূ হুরায়রাহ (রাঃ) হতে বর্ণিত। রাসুলুল্লাহ (সা.) বলেছেন: আমার উম্মতের জন্যে যদি কষ্টকর মনে না করতাম তবে তাদেরকে প্রত্যেক সালাতের সময় মিসওয়াক করার নির্দেশ দিতাম।                                                             সহীহ: বুখারী ৮৮৭, মুসলিম ২৫২, ইবনু মাজাহ ২৮৭, ইরওয়াউল গালীল ৭০।
8 | পরিচ্ছেদঃ ৮: সবসময় মিসওয়াক করা                                                                                                                         ৮. আলী ইবনু খশরম (রহ.)… শুরায়হ (রহ.) থেকে বর্ণিত। তিনি বলেন আমি আয়িশা (রাঃ)-কে প্রশ্ন করলাম, নবী (সা.) ঘরে আসার পর কি করতেন? তিনি বলেন, মিসওয়াক করতেন।                                                             সহীহ: মুসলিম ২৫৩, ইবনু মাজাহ ২৯০, ইওয়াউল গালীল ৭২।
9 | পরিচ্ছেদঃ ৯: ফিতরাত প্রসঙ্গ - খাতনা                                                                                                                         ৯. হারিস ইবনু মিসকীন (রহ.) ..... আবূ হুরায়রাহ্ (রাঃ)-এর সূত্রে রাসূলুল্লাহ (সা.) থেকে বর্ণিত। তিনি বলেন, পাঁচটি বিষয় মানুষের ফিত্বরাতের অন্তর্গত। খতনা করা, নাভীর নিচের লোম চেছে ফেলা, গোঁফ ছাটা, নখ কাটা, বগলের পশম উপড়ে ফেলা।                                                             সহীহ: বুখারী ৫৮৮৯, মুসলিম ২৫৭, ইবনু মাজাহ ২৯২, ইওয়াউল গালীল ৭৩।
10 | পরিচ্ছেদঃ ১০: নখ কাটা প্রসঙ্গ                                                                                                                         ১০. মুহাম্মাদ ইবনু ‘আবদুল আ'লা (রহ.) ..... আবূ হুরায়রাহ্ (রাঃ) থেকে বর্ণিত। তিনি বলেন, রাসূলুল্লাহ (সা.) বলেছেন: পাঁচটি বিষয় মানুষের ফিতরাতের অন্তর্ভুক্ত। গোঁফ ছাঁটা, বগলের পশম উপড়ে ফেলা, নখ কাটা, নাভীর নিচের লোম চেছে ফেলা এবং খতনা করা।”                                                             সহীহ: তিরমিযী ২৭৫৬।
11 | পরিচ্ছেদঃ ১১: বগলের লোম উপড়ে ফেলা                                                                                                                         ১১. মুহাম্মাদ ইবনু আবদুল্লাহ ইবনু ইয়াযীদ (রহ.) ..... আবূ হুরায়রাহ্ (রাঃ)-এর সূত্রে নবী (সা.) থেকে বর্ণিত। তিনি বলেন, পাঁচটি বিষয় মানুষের ফিত্বরাতের অন্তর্ভুক্ত। খতনা করা, নাভীর নিচের পশম চেছে ফেলা, বগলের লোম উপড়ে ফেলা, নখ কাটা এবং গোঁফ ছাঁটা।                                                             সহীহ: বুখারী ৫৮৮৯, মুসলিম ২৫৭।
12 | পরিচ্ছেদঃ ১২: নাভীর নিচের পশম চেছে ফেলা                                                                                                                         ১২. হারিস ইবনু মিসকীন (রহ.) ..... ‘আবদুল্লাহ ইবনু উমার (রাঃ) থেকে বর্ণিত। রাসূলুল্লাহ (সা.) ও বলেছেন: মানুষের ফিত্বরাত হলো নখ কাটা, গোঁফ ছাঁটা এবং নাভীর নিচের লোম চেছে ফেলা।                                                             সহীহ: বুখারী ৫৮৯০, আবূ দাউদ ৪৩, ইবনু হিব্বান-এর “মাওয়ারিদ (৫/২৫) হাঃ ১৪৮২।
13 | পরিচ্ছেদঃ ১৭: দূরে না যাওয়ার অনুমতি                                                                                                                         ১৩. ‘আলী ইবনু হুজর (রহ.) ..... যায়দ ইবনু আরকাম (রাঃ) থেকে বর্ণিত। তিনি বলেন, রাসূলুল্লাহ (সা.) বলেছেন: যে লোক গোঁফ ছাটে না সে আমাদের মধ্যে নয়।”                                                             সহীহ: তিরমিযী ২৭৬১, ম’জামুস সগীর (১/১০০)।
14 | পরিচ্ছেদঃ ১৭: দূরে না যাওয়ার অনুমতি                                                                                                                         ১৪. কুতায়বাহ (রহ.)…. আনাস ইবনু মালিক (রাঃ) থেকে বর্ণিত। তিনি বলেন, রাসুলুল্লাহ (সা.) আমাদের জন্যে গোঁফ ছাঁটা, নখ কাটা, নাভীর নিচের লোম চেছে ফেলা ও বগলের লোম উপড়ে ফেলার সময় নির্ধারণ করে দিয়েছেন যে, আমরা যেন এ কাজগুলো চল্লিশ দিনের বেশি সময় পর্যন্ত ফেলে না রাখি। রাবী বলেন, আরেকবার তিনি রাতের কথাও বলেছেন।                                                             সহীহ: মুসলিম ২৫৮, আবূ দাউদ ৪২০০, তিরমিযী ২৭৫৯, ইবনু মাজাহ ২৯০, ২৯৫।
15 | পরিচ্ছেদঃ ১৫: গোঁফ ছাঁটা ও দাড়ি লম্বা করা                                                                                                                         ১৫. উবায়দুল্লাহ ইবনু সা’ঈদ (রহ.) …. আবদুল্লাহ ইবনু উমার (রাঃ) এর সুত্রে নবী (সা.) থেকে বর্ণিত। তিনি বলেন, তোমরা গোঁফ খাটো কর এবং দাড়ি লম্বা কর।                                                             সহীহ: বুখারী ৫৮৯২, ৫৮৯৩; মুসলিম ২৫৯, তিরমিযী ২৯২৫, ২৯২৬।
16 | পরিচ্ছেদঃ ১৬: পায়খানা-প্রস্রাবের সময় দূরে যাওয়া                                                                                                                         ১৬. ‘আমর ইবনু 'আলী (রহ.) ..... 'আবদুর রহমান ইবনু আবূ কুরাদ (রাঃ) থেকে বর্ণিত। তিনি বলেন, আমি একবার রাসূলুল্লাহ (সা.) -এর সঙ্গে মাঠের দিকে বের হলাম। যখন তিনি (সা.) পায়খানা প্রস্রাব করার ইচ্ছা করতেন তখন দূরে চলে যেতেন।                                                             সহীহ: ইবনু মাজাহ ৩৩৪, ইবনু খুযায়মাহ ৫১।
17 | পরিচ্ছেদঃ ১৬: পায়খানা-প্রস্রাবের সময় দূরে যাওয়া                                                                                                                         ১৭. 'আলী ইবনু হুজুর (রহ.) ..... মুগীরাহ্ ইবনু শুবাহ্ (রাঃ) থেকে বর্ণিত। নবী (সা.) যখন পায়খানা প্রস্রাবের স্থানের দিকে যাওয়ার ইচ্ছা করতেন, তখন দূরে চলে যেতেন। (বর্ণনাকারী) বলেন, রাসূলুল্লাহ (সা.) তাঁর কোন এক সফরে পায়খানা-প্রস্রাবের প্রয়োজনে দূরে গিয়েছিলেন। আর (এসে) বললেন, আমার জন্যে উযূর পানি নিয়ে আসো। আমি উযূর পানি আনলাম। তিনি উযূ করলেন এবং মোজার উপর মাসাহ করলেন।                                                             হাসান সহীহ: আবূ দাউদ ১, তিরমিযী ২০, ইবনু মাজাহ ৩৩১, দারিমী ৬৬০, ইবনু খুযায়মাহ্ ৫০।
18 | পরিচ্ছেদঃ ১৭: দূরে না যাওয়ার অনুমতি                                                                                                                         ১৮. ইসহাক ইবনু ইব্রাহীম (রহ.) ..... হুযায়ফাহ্ (রাঃ) থেকে বর্ণিত। তিনি বলেন, আমি রাসূলুল্লাহ (সা.)-এর সঙ্গে চলছিলাম। তিনি এক সম্প্রদায়ের ময়লা ফেলার স্থান পর্যন্ত পৌছলেন এবং (সেখানে) দাঁড়িয়ে প্রস্রাব করলেন। তখন আমি তার কাছ হতে দূরে সরে দাঁড়ালাম। এরপর তিনি (সা.) আমাকে ডাকলেন, আমি তার পেছনে ছিলাম। এমনিভাবে তিনি প্রস্রাব করলেন। এরপর তিনি উযূ করলেন এবং মোজার উপর মাসাহ করলেন।                                                             সহীহ: বুখারী ২২৪, ২২৫; মুসলিম ২৭৩, ইবনু মাজাহ ৩০৫, সহীহাহ ২০১, ইরওয়াউল গালীল ৫৭।
19 | পরিচ্ছেদঃ ১৮: পায়খানা-প্রস্রাবের স্থানে প্রবেশ করার সময় দু’আ পাঠ করা                                                                                                                         ১৯. ইসহাক ইবনু ইব্রাহীম (রহ.) ..... আনাস ইবনু মালিক (রাঃ) থেকে বর্ণিত। তিনি বলেন, রাসূলুল্লাহ (সা.) যখন পায়খানা পেশাবের স্থানে যাওয়ার ইচ্ছা করতেন তখন পাঠ করতেন, “আল-হুম্মা ইন্নী আউযুবিকা মিনাল খুবুসি ওয়াল খবা-য়িস” (হে আল্লাহ! আমি আপনার কাছে আশ্রয় চাচ্ছি- পুরুষ শয়তান ও নারী শয়তান থেকে)।                                                             সহীহ: বুখারী ১৪২, মুসলিম ৩৭৫, ইবনু মাজাহ ২৯৮, ইওয়াউল গালীল ৫১।
20 | পরিচ্ছেদঃ ১৯: পায়খানা-প্রস্রাব করার সময় কিবলামুখী হওয়া নিষেধ                                                                                                                         ২০. মুহাম্মাদ ইবনু সালামাহ্ ও হারিস ইবনু মিসকীন (রহ.) ..... রাফি' ইবনু ইসহাক্ব (রহ.) থেকে বর্ণিত। তিনি আবূ আইয়ুব আল আনসারী (রাঃ)-এর মিসর থাকাকালে তাকে বলতে শুনেছেন- আল্লাহর শপথ! আমি জানি না কিভাবে (মিসরের) এ বাথরুমগুলো ব্যবহার করবো। অথচ রাসূলুল্লাহ (সা.) বলেছেন: তোমাদের মধ্যে কেউ যখন প্রস্রাব ও পায়খানার জন্যে যাবে, তখন সে যেন কিবলামুখী হয়ে ও কিবলাকে পেছনে রেখে না বসে।                                                             সহীহ: ইবনু মাজাহ ৩১৮, মুয়াক্কা মালিক ১, মুসনাদে আহমাদ ২৩৫৬১।
21 | পরিচ্ছেদঃ ২০: পায়খানা-প্রস্রাব করার সময় কিবলাকে পেছনে রেখে বসা নিষেধ                                                                                                                         ২১. মুহাম্মাদ ইবনু মানসূর (রহ.) ..... আবূ আইয়ুব আল আনসারী (রাঃ) থেকে বর্ণিত। নবী (সা.) বলেন: প্রস্রাব ও পায়খানার জন্যে তোমরা কিবলামুখী হয়ে এবং কিবলাকে পেছনে রেখে বসবে না। বরং পূর্ব দিকে ও পশ্চিম দিকে ফিরে বসবে।                                                             সহীহ: বুখারী ৩৯৪, মুসলিম ২৬৪।
22 | পরিচ্ছেদঃ ২১: পায়খানা-প্রস্রাব করার সময় পূর্ব অথবা পশ্চিম দিকে ফিরে বসার নির্দেশ                                                                                                                         ২২. ইয়াকূব ইবনু ইব্রাহীম (রহ.) ..... আবূ আইয়ুব আল আনসারী (রাঃ) থেকে বর্ণিত। তিনি বলেন, রাসূলুল্লাহ (সা.) বলেছেন: তোমাদের কেউ যখন (পায়খানার জন্য) নীচু জমির দিকে যাবে তখন সে যেন কিবলামুখী হয়ে না বসে। বরং সে পূর্বদিকে অথবা পশ্চিমদিকে ফিরে বসবে।                                                             সহীহ: নাসায়ী’র “সুনানুল কুবরা" ২১, মুসনাদে আহমাদ ২৩৫৬১।
23 | পরিচ্ছেদঃ ২২: ঘরের ভেতরে কিবলামুখী হয়ে বসার অনুমতি                                                                                                                         ২৩. কুতায়বাহ্ ইবনু সাঈদ (রহ.) ..... ‘আবদুল্লাহ ইবনু উমার (রাঃ) থেকে বর্ণিত। তিনি বলেন, আমি আমাদের ঘরের ছাদে উঠেছিলাম। তখন রাসূলুল্লাহ (সা.) -কে বাইতুল মাকদিসের দিকে মুখ করে পায়খানা-প্রস্রাবের প্রয়োজনে দু'টি ইটের উপর বসা অবস্থায় দেখেছি।                                                             সহীহ: বুখারী ১৪৫, মুসলিম ২৬৬, ইবনু মাজাহ ৩২২।
24 | পরিচ্ছেদঃ ২৩: প্রস্রাব করার সময় ডান হাত দ্বারা লিঙ্গ স্পর্শ করা নিষেধ                                                                                                                         ২৪. ইয়াহইয়া ইবনু দুরুস্ত (রহ.) ..... আবূ কতাদাহ্ (রাঃ) থেকে বর্ণিত যে, রাসূলুল্লাহ (সা.) বলেছেন: তোমাদের মধ্যে কেউ যখন প্রস্রাব করবে তখন সে যেন ডান হাত দ্বারা তার লিঙ্গ না ধরে।                                                             সহীহ: বুখারী ১৫৪, মুসলিম ২৬৭, ইবনু মাজাহ ৩১০।
25 | পরিচ্ছেদঃ ২৩: প্রস্রাব করার সময় ডান হাত দ্বারা লিঙ্গ স্পর্শ করা নিষেধ                                                                                                                         ২৫. হান্নাদ ইবনুস্ সারী (রহ.) ..... আবূ কতাদাহ (রাঃ) থেকে বর্ণিত। তিনি বলেন, রাসূলুল্লাহ (সা.) বলেছেন: তোমাদের মধ্যে কেউ যখন পায়খানা বা প্রস্রাব করতে যাবে তখন সে যেন ডান হাত দ্বারা তার লিঙ্গ স্পর্শ না করে।                                                             সহীহ: বুখারী ১৫৩, মুসলিম ২৬৭।
26 | পরিচ্ছেদঃ ২৪: খোলা জায়গায় দাঁড়িয়ে প্রস্রাব করার অনুমতি                                                                                                                         ২৬. মুআম্মাল ইবনু হিশাম (রহ.) ..... হুযায়ফাহ্ (রাঃ) থেকে বর্ণিত। আল্লাহর রাসূল (সা.) মানুষদের ময়লা ফেলার স্থানে আসেন এবং (সেখানে) দাঁড়িয়ে প্রস্রাব করেন।                                                             সহীহ: বুখারী ২২৪, ২২৬; মুসলিম ২৭৩, ইবনু মাজাহ ৩০৫, ৫৪৪।
27 | পরিচ্ছেদঃ ২৪: খোলা জায়গায় দাঁড়িয়ে প্রস্রাব করার অনুমতি                                                                                                                         ২৭. মুহাম্মাদ ইবনু বাশশার (রহ.)… হুযায়ফাহ (রাঃ) হতে বর্ণিত। তিনি বলেন, রাসূলুল্লাহ (সা.) মানুষের আবর্জনা ফেলার স্থানে আসেন এবং (সেখানে) দাঁড়িয়ে প্রস্রাব করেন।                                                             সহীহ: বুখারী ২২৪, ২২৬; মুসলিম ২৭৩, ইবনু মাজাহ ৩০৫, ৫৪৪।
28 | পরিচ্ছেদঃ ২৪: খোলা জায়গায় দাঁড়িয়ে প্রস্রাব করার অনুমতি                                                                                                                         ২৮. সুলায়মান ইবনু উবায়দুল্লাহ (রহ.) ..... হুযায়ফাহ্ (রাঃ) হতে বর্ণিত। নবী (সা.) লোকজনের আবর্জনা ফেলার স্থানে আসলেন এবং দাঁড়িয়ে প্রস্রাব করলেন। সুলায়মান (রহ.) তার হাদীসে বলেছেন, তিনি (সা.) তার মোজার উপর মাসাহ করেছেন, কিন্তু মানসূর মাসাহ-এর কথা উল্লেখ করেননি।                                                             সহীহ: বুখারী ২২৪, মুসলিম ২৭৩, নাসায়ী'র “সুনানুল কুবরা" ২৩।
29 | পরিচ্ছেদঃ ২৫: ঘরে নির্মিত প্রস্রাবখানায় বসে প্রস্রাব করা                                                                                                                         ২৯. ‘আলী ইবনু হুজুর (রহ.) ..... ‘আয়িশাহ্ (রাঃ) হতে বর্ণিত। তিনি বলেন, যে ব্যক্তি তোমাদের বলে যে, রাসূলুল্লাহ (সা.) দাঁড়িয়ে প্রস্রাব করেছেন তোমরা তার কথা বিশ্বাস করবে না। [কেননা] তিনি বসেই প্রস্রাব করতেন।                                                             সহীহ: তিরমিযী ১২, ইবনু মাজাহ ৩০৭, নাসায়ী’র “সুনানুল কুবরা” ২৫, সহীহাহ ২০১।
30 | পরিচ্ছেদঃ ২৬: কোন সুতরার দ্বারা আড়াল করে প্রস্রাব করা                                                                                                                         ৩০. হান্নাদ ইবনু সারী (রহ.) ..... ‘আবদুর রহমান ইবনু হাসানাহ্ (রাঃ) হতে বর্ণিত। তিনি বলেন, রাসূলুল্লাহ (সা.) কোন একদিন আমাদের কাছে আসলেন। তার হাতে চামড়ার তৈরি একটি ঢালের মতো বস্তু ছিল, তিনি তা রাখলেন। এরপর তার পেছনে বসলেন এবং সেদিকে ফিরে প্রস্রাব করলেন। এক লোক বললো, দেখো তিনি মহিলাদের ন্যায় প্রস্রাব করছেন। ঐ ব্যক্তির কথা তিনি শুনে ফেললেন এবং বললেন, তুমি কি জান না যে, বানী ইসরাঈলের এক লোকের কি শাস্তি হয়েছে? তাদের যদি প্রস্রাবের ফোটা শরীরে লাগত তাহলে কাঁচি দিয়ে সে অংশ তারা কেটে ফেলত। অতঃপর তাদের এক লোক তাদেরকে এরূপ কেটে ফেলতে বারণ করে। এজন্য তাকে কবরে শাস্তি দেয়া হয়।”                                                             সহীহ: আবূ দাউদ ২২, ইবনু মাজাহ ৩৪৬।
31 | পরিচ্ছেদঃ ২৭: প্রস্রাবের ছিটা হতে বেঁচে থাকা                                                                                                                         ৩১. হান্নাদ ইবনুস্ সারী (রহ.) ..... ইবনু আব্বাস (রাঃ) হতে বর্ণিত। তিনি বলেন, রাসূলুল্লাহ (সা.) দু’টি কবরের নিকট দিয়ে যাচ্ছিলেন। তিনি (সা.) বললেন, এ দু'টি কবরের লোককে শাস্তি দেয়া হচ্ছে। কোন বড় পাপের কারণে তাদের শাস্তি দেয়া হচ্ছে না। এক কবরের ব্যক্তি সে তার প্রস্রাবের (ফোটা) হতে বেঁচে থাকত না। আর এক কবরের অধিবাসী সে একজনের কথা (দোষ) অপরের কাছে বলে বেড়াত। তারপর তিনি (সা.) একটি খেজুরের তাজা ডাল আনতে বললেন। তিনি তা দু'ভাগে ভাগ করলেন এবং উভয় কবরের উপর একটি করে পুঁতে দিলেন। তারপর বললেন, আল্লাহ তা'আলা হয়ত ডালগুলো না শুকানো পর্যন্ত এদের শাস্তি হালকা করে দেবেন।”                                                             সহীহ: বুখারী ২১৬, ২১৮, ৬০৫২; মুসলিম ২৯২, ইবনু মাজাহ ৩৪৭, ইওয়াউল গালীল ১৭৮, ২৮৩।
32 | পরিচ্ছেদঃ ২৮: পাত্রে প্রস্রাব করা                                                                                                                         ৩২. আইয়ূব ইবনু মুহাম্মাদ আল ওয়াযযান (রহ.) ..... উমামাহ্ বিনতু রুকয়কাহ্ (রাঃ) হতে বর্ণিত। তিনি বলেন, রাসূলুল্লাহ (সা.) -এর জন্যে কাঠ দ্বারা নির্মিত একটি পেয়ালা ছিল। তিনি (সা.) তাতে (রাতে) প্রস্রাব করতেন এবং তা চৌকি/খাটের নিচে রেখে দিতেন।                                                             হাসান সহীহ: আবূ দাউদ ২৪; নাসায়ী’র “সুনানুল কুবরা” ৩৪, মাজমাউ যাওয়ারিদ (৮/২৭০)।
33 | পরিচ্ছেদঃ ২৯: তামার পাত্রে প্রস্রাব করা                                                                                                                         ৩৩. ‘আমর ইবনু ‘আলী (রহ.) ..... ‘আয়িশাহ্ (রাঃ) হতে বর্ণিত। তিনি বলেন, মানুষ বলে যে, নবী (সা.) ‘আলী (রাঃ)-কে ওয়াসিয়্যাত করেছেন। (অথচ তিনি তার অন্তিমকালে) প্রস্রাব করার জন্যে একটি তামার পাত্র আনতে বলেন, আর এ অবস্থায় আমি কিছু বুঝে উঠার আগেই তার দেহ একদিকে ঝুঁকে গিয়েছিল। অতএব তিনি কাকে ওয়াসিয়্যাত করেছেন? শায়খ ('আমর ইবনু ‘আলী) বলেন, রাবী আযহার হলেন সাদ আস্ সামান-এর পুত্র।”                                                             সহীহ: বুখারী ৪৪৫৯, মুসলিম ১৬৩৬।
34 | পরিচ্ছেদঃ ৩০: গর্তে প্রস্রাব করা মাকরূহ                                                                                                                         ৩৪. ‘উবায়দুল্লাহ ইবনু সাঈদ (রহ.) ..... ‘আবদুল্লাহ ইবনু সারজিস (রাঃ) হতে বর্ণিত। আল্লাহর নবী (সা.) বলেছেন যে, তোমাদের মধ্যে কেউ যেন গর্তে প্রস্রাব না করে। লোকেরা কতাদাহ্-কে প্রশ্ন করলো, গর্তে প্রস্রাব করা নিষেধ কেন? তিনি জবাব দেন যে, বলা হয়ে থাকে, গর্তসমূহ জিনের বাসস্থান।                                                             সনদ দুর্বল: আবূ দাউদ ২৯, মুসনাদে আহমাদ ২০৭৯৪, ইওয়াউল গালীল ৫৫; সনদ ইনকিতা' (ছিন্নতা) রয়েছে, কেননা কতাদাহ হাদীসটি ‘আবদুল্লাহ ইবনু সারজিস থেকে শুনেনি; ইমাম হাকিম বলেন- কতাদাহ ও আনাস ব্যতীত অন্য কোন সাহাবী থেকে হাদীস শোননি, মা'রেফা ফি উলুমিম হাদীস, পৃঃ ১১১।
35 | পরিচ্ছেদঃ ৩১: বদ্ধ পানিতে প্রস্রাব করা নিষেধ                                                                                                                         ৩৫. কুতায়বাহ্ (রহ.) ..... জাবির (রাঃ) এর সুত্রে রাসূলুল্লাহ (সা.) হতে বর্ণিত। তিনি (সা.) বদ্ধ পানিতে প্রস্রাব করতে নিষেধ করেছেন।                                                             সহীহ: মুসলিম ২৮১, ইবনু মাজাহ ৩৪৩, ৩৪৪।
36 | পরিচ্ছেদঃ ৩২: গোসলখানায় প্রস্রাব করা মাকরূহ।                                                                                                                         ৩৬. ‘আলী ইবনু হুজর (রহ.) ..... ‘আবদুল্লাহ ইবনু মুগাফফাল (রাঃ)-এর সূত্রে নবী (সা.) থেকে বর্ণিত। তিনি (সা.) বলেছেন: তোমাদের কেউ যেন গোসলখানায় প্রস্রাব না করে। কেননা, তা থেকেই যাবতীয় সন্দেহের উদ্রেক হয়।                                                             সহীহ: আবূ দাউদ ২৭, তিরমিযী ২১, ইবনু মাজাহ ৩০৪; “তা থেকেই যাবতীয় সন্দেহের উদ্রেক হয়”- অংশটুকু বাদে হাদীসটি সহীহ।
37 | পরিচ্ছেদঃ ৩৩: প্রস্রাবরত ব্যক্তিকে সালাম দেয়া                                                                                                                         ৩৭. মাহমূদ ইবনু গয়লান (রহ.) ..... ‘আবদুল্লাহ ইবনু উমার (রাঃ) হতে বর্ণিত। তিনি বলেন, নবী (সা.) প্রস্রাব করছিলেন, এমন সময় এক ব্যক্তি তার পাশ দিয়ে যাচ্ছিল। সে তাকে সালাম দিল। কিন্তু তিনি (সা.) তার সালামের উত্তর দিলেন না।”                                                             হাসান: মুসলিম ৩৭০, আবূ দাউদ ১৬, তিরমিযী ৯০, ইবনু মাজাহ ৩৫৩, ইবনু খুযায়মাহ ৭৩।
38 | পরিচ্ছেদঃ ৩৪: উযূ করার পর সালামের উত্তর দেয়া                                                                                                                         ৩৮. মুহাম্মাদ ইবনু বাশার (রহ.) ..... মুহাজির ইবনু কুনফুয (রাঃ) থেকে বর্ণিত। নবী (সা.) প্রস্রাব করছিলেন, এমতাবস্থায় তিনি তাকে সালাম করেন। কিন্তু তিনি (সা.) উযু করার আগে সালামের উত্তর দেননি; উযূ করার পর সালামের উত্তর প্রদান করেছেন।                                                             সহীহ: আবূ দাউদ ১৭, ইবনু মাজাহ ৩৫০, ইবনু হিব্বান-এর ‘মাওয়ারিদ ১৮৯, মুসতাদরাক হাকিম (১/১৬৭), নাসায়ী’র “সুনানুল কুবরা” (১/৯০), সহীহাহ্ ৮৩৪।
39 | পরিচ্ছেদঃ ৩৫: হাড় দিয়ে কুলুখ করা নিষেধ                                                                                                                         ৩৯. আহমাদ ইবনু আমর ইবনু সারহ (রহ.) ..... ‘আবদুল্লাহ ইবনু মাস্'উদ (রাঃ) থেকে বর্ণিত। রাসূলুল্লাহ (সা.) নিষেধ করেছেন যেন হাড় এবং শুকনো গোবর দ্বারা তোমাদের কেউ কুলুখ না করে।”                                                             সহীহ: নাসায়ী’র “সুনানুল কুবরা” ৩৮, আবূ দাউদ ২৯, ৩৯।
40 | পরিচ্ছেদঃ ৩৬: গোবর দিয়ে কুলুখ করা নিষিদ্ধ                                                                                                                         ৪০. ইয়াকূব ইবনু ইব্রাহীম (রহ.) ..... আবূ হুরায়রাহ (রাঃ)-এর সূত্রে নবী (সা.) থেকে বর্ণিত। তিনি বলেছেন, আমি তো তোমাদের জন্যে পিতার মতো। আমি তোমাদেরকে শিক্ষা দিচ্ছি- তোমাদের মধ্যে কেউ যখন প্রস্রাব-পায়খানা করতে যাবে তখন সে যেন কিবলার দিকে ফিরে অথবা কিবলাকে পেছনে রেখে না বসে। আর ডান হাতে যেন পবিত্রতা অর্জন না করে। তিনি (সা.) তিনটি পাথর দ্বারা কুলুখ করতে হুকুম করতেন এবং গোবর ও হাড়কে ঢিলা হিসেবে ব্যবহার করতে নিষেধ করতেন।                                                             হাসান: আবূ দাউদ ৮, ইবনু মাজাহ ৩১৩, দারিমী ৬৭৪।
41 | পরিচ্ছেদঃ ৩৭: পবিত্রতা অর্জনকালে তিনটির কম টিলা ব্যবহার করা নিষেধ                                                                                                                         ৪১. ইসহাক ইবনু ইব্রাহীম (রহ.) ... সালমান (রাঃ) হতে বর্ণিত। তিনি বলেন, তাকে এক লোক বলল, তোমাদের নবী তোমাদেরকে শিক্ষা দিয়ে থাকেন। এমনকি পায়খানা-প্রস্রাবে কিভাবে বসতে হবে তাও। সালমান (রাঃ) বললেন, হ্যা! পায়খানার সময় আমাদেরকে তিনি (সা.) ক্বিবলামুখী হয়ে বসতে, ডান হাতে পবিত্রতা অর্জন করতে এবং পবিত্রতা অর্জনকালে তিনটি কুলুখের কম ব্যবহার করতে নিষেধ করেছেন।                                                             সহীহ মুসলিম ২৬২, আবূ দাউদ ৮, তিরমিযী ১৬, ইবনু মাজাহ ৩১৬।
42 | পরিচ্ছেদঃ ৩৮: দু’টি ঢিলা দ্বারা পবিত্রতা অর্জন করার অনুমতি                                                                                                                         ৪২. আহমাদ ইবনু সুলায়মান (রহ.) .... আসওয়াদ (রহ.) থেকে বর্ণিত। তিনি ‘আবদুল্লাহ ইবনু মাস্'উদ (রাঃ)-কে বলতে শুনেছেন যে, নবী (সা.) একদিন পায়খানা-প্রস্রাবের জন্যে নীচু জমিতে আসেন। তিনি (সা.) আমাকে তিনটি পাথর (ঢিলা) আনার জন্যে বলেন। আমি দু'টি পাথর পেলাম। তৃতীয়টি খোঁজ করে পেলাম না। কাজেই আমি একটি গোবরের টুকরা নিয়ে নবী (সা.) -এর কাছে আসালাম। তিনি (সা.) পাথর দু'টি নিলেন ও গোবরটি ফেলে দিলেন এবং বললেন, এটা (রিকস)। আবূ আবদুর রহমান, (ইমাম নাসায়ী) বলেন, 'রিকস' অর্থ হলো জিনের খাবার।                                                             সহীহ: বুখারী ১৫৬, ইবনু মাজাহ ৩১৪, তিরমিযী ১৭, মুসনাদে আহমাদ ৩৯৬৬, নাসায়ী’র “সুনানুল কুবরা” ৪৩।
43 | পরিচ্ছেদঃ ৩৯. একটি ঢিলা দিয়ে পবিত্রতা অর্জন করার অনুমতি                                                                                                                         ৪৩. ইসহাক ইবনু ইব্রাহীম (রহ.) ..... সালামাহ্ ইবনু কয়স (রাঃ)-এর সূত্রে রাসূলুল্লাহ (সা.) থেকে বর্ণিত। তিনি বলেন, যখন ঢিলা ব্যবহার কর তখন বে-জোড় ব্যবহার কর।                                                             সহীহ: বুখারী ১৬১, ১৬২; মুসলিম ২৩৯, সহীহ আবূ দাউদ ১২৮, তিরমিযী ২৭, ইবনু মাজাহ ৪০৬, মুসনাদে হুমায়দী ৮৫৬, নাসায়ীর “সুনানুল কুবরা” ৪৫, সহীহাহ্ ১২৯৫, ২৭৪৯।
44 | পরিচ্ছেদঃ ৪০: শুধু ঢিলা দিয়ে পবিত্রতা অর্জন যথেষ্ট                                                                                                                         ৪৪. কুতায়বাহ্ (রহ.) ..... ‘আয়িশাহ্ (রাঃ) থেকে বর্ণিত। রাসূলুল্লাহ (সা.) বলেছেন: তোমাদের কেউ যখন পায়খানা প্রস্রাবের জন্যে নীচু জমিতে যাবে সে যেন সাথে তিনটি পাথর নিয়ে যায় এবং এগুলো দ্বারা যেন সে পবিত্রতা অর্জন করে, এ ঢিলাগুলো তার পবিত্রতা অর্জনের জন্যে যথেষ্ট।                                                             সহীহ: আবূ দাউদ ৩০, ৪০; দারিমী ৬৭০, দারাকুত্বনী (১/৫৪-৫৫), বায়হাকী (১/১০৩), ইওয়াউল গালীল ৪৪।
45 | পরিচ্ছেদঃ ৪১: পানির দ্বারা পবিত্রতা অর্জন প্রসঙ্গ                                                                                                                         ৪৫. ইসহাক ইবনু ইবরাহীম (রহ.) ..... ‘আত্বা ইবনু আবূ মায়মূনাহ্ (রহ.) বলেন, আমি আনাস ইবনু মালিক (রাঃ)-কে বলতে শুনেছি যখন রাসূলুল্লাহ (সা.) পায়খানার স্থানে আসতেন তখন আমি এবং আমার সাথে আমার মতই আর একটি ছেলে পানির পাত্র বহন করে নিয়ে যেতাম। তিনি (সা.) সে পানি দিয়ে ইস্তিঞ্জা করতেন।                                                             সহীহ: বুখারী ১৫০, ১৫২; মুসলিম ২৭১, সহীহ আবূ দাউদ ৩৩।
46 | পরিচ্ছেদঃ ৪১: পানির দ্বারা পবিত্রতা অর্জন প্রসঙ্গ                                                                                                                         ৪৬. কুতায়বাহ্ (রহ.) ..... ‘আয়িশাহ্ (রাঃ) থেকে বর্ণিত। তিনি বলেছেন, তোমাদের স্বামীদেরকে পানি দিয়ে শৌচকার্য সমাধান করতে বল, আমি নিজে তাদেরকে এ কথা বলতে লজ্জাবোধ করি, অবশ্যই রাসূলুল্লাহ (সা.) এরূপই করতেন।                                                             সহীহ: তিরমিযী ১৯, নাসায়ী’র “সুনানুল কুবরা” ৪৬।
47 | পরিচ্ছেদঃ ৪২: ডান হাতে ইস্তিঞ্জা করা নিষেধ                                                                                                                         ৪৭. ইসমাঈল ইবনু মাস্'উদ (রহ.) ..... আবূ কতাদাহ্ (রাঃ) থেকে বর্ণিত। রাসূলুল্লাহ (সা.) বলেছেন: তোমাদের কেউ যখন পানি পান করে তখন সে যেন পাত্রে নিঃশ্বাস না ফেলে। আর যখন পায়খানা প্রস্রাবের জন্যে যায় তখন যেন সে তার ডান হাত দিয়ে লিঙ্গ স্পর্শ না করে এবং ডান হাত দিয়ে ইস্তিঞ্জা না করে।                                                             সহীহ: বুখারী ১৫৩, মুসলিম ২৬৭, ইবনু মাজাহ ৩১০।
48 | পরিচ্ছেদঃ ৪২: ডান হাতে ইস্তিঞ্জা করা নিষেধ                                                                                                                         ৪৮. 'আবদুল্লাহ ইবনু মুহাম্মাদ ইবনু 'আবদুর রহমান (রহ.) ..... আবূ কতাদাহ্ (রাঃ) থেকে বর্ণিত যে, নবী (সা.) পাত্রে নিঃশ্বাস ফেলতে এবং ডান হাতে লিঙ্গ স্পর্শ করতে ও ডান হাতে শৌচকার্য করতে নিষেধ করেছেন।                                                             সহীহ: মুসলিম ২৬৭।
49 | পরিচ্ছেদঃ ৪২: ডান হাতে ইস্তিঞ্জা করা নিষেধ                                                                                                                         ৪৯. ‘আমর ইবনু 'আলী ও শু'আয়ব ইবনু ইউসুফ (রহ.) ... সালমান (রাঃ) থেকে বর্ণিত। তিনি বলেন, মুশরিকরা বললো, তোমাদের নবীকে দেখছি যে, তিনি তোমাদেরকে পায়খানা-প্রস্রাবে বসারও নিয়ম শিক্ষা দেন। সালমান (রাঃ) বললেন, হ্যা! তিনি (সা.) আমাদের নিষেধ করেছেন যে, আমাদের কেউ যেন ডান হাতে ইস্তিঞ্জা না করে এবং কিবলামুখী হয়ে না বসে। তিনি (সা.) আরও বলেছেন যে, তোমাদের কেউ যেন তিনটির কম কুলুখ (ঢিলা) ব্যবহার না করে।”                                                             সহীহ মুসলিম ২৬২, ইবনু মাজাহ ৩১৬।
50 | পরিচ্ছেদঃ ৪৩: ইস্তিঞ্জার পর হাত মাটিতে ঘষা                                                                                                                         ৫০. মুহাম্মাদ ইবনু আবদুল্লাহ ইবনুল মুবারক আল মুখরিমিয়ু (রহ.) ..... আবূ হুরায়রাহ্ (রাঃ) থেকে বর্ণিত। নবী (সা.) উযূ করলেন, তবে ইস্তিঞ্জা করার কারণে মাটিতে তার হাত ঘষে নিলেন।                                                             হাসান: ইবনু মাজাহ ৩৫৮, আবূ দাউদ ৪৫।
51 | পরিচ্ছেদঃ ৪৩: ইস্তিঞ্জার পর হাত মাটিতে ঘষা                                                                                                                         ৫১. আহমাদ ইবনুস্ সব্বাহ (রহ.) ..... জারীর (রাঃ) থেকে বর্ণিত। তিনি বলেন, আমি নবী (সা.) -এর সাথে ছিলাম। তিনি (সা.) পায়খানা প্রস্রাবের জন্যে গেলেন এবং প্রয়োজন শেষ করলেন। তারপর বললেন, হে জারীর! পানি নিয়ে আসো, আমি তাকে পানি এনে দিলাম। তিনি (সা.) পানি দিয়ে পবিত্রতা অর্জন করার পর হাত মাটিতে ঘষলেন। আবূ আবদুর রহমান বলেন, এটি শারীক-এর হাদীসের তুলনায় অধিক সহীহ মনে হয়। মহান আল্লাহই সম্যক অবগত।                                                             হাসান: ইবনু মাজাহ ৩৫৯, দারিমী ৬৭৯, ইবনু খুযায়মাহ্ ৮৯।
52 | পরিচ্ছেদঃ ৪৪: পানির (পাক নাপাক হওয়ার) ব্যাপারে পরিমাণ নির্ধারণ                                                                                                                         ৫২. হান্নাদ ইবনু সারী ও হুসায়ন ইবনু হুরয়স (রহ.) ..... ‘আবদুল্লাহ ইবনু উমার (রাঃ) থেকে বর্ণিত। তিনি বলেন, রাসূলুল্লাহ (সা.) -কে পানির পরিমাণ এবং যে পানিতে চতুষ্পদ জানোয়ার ও হিংস্র জানোয়ার যাওয়া আসা করে সে বিষয়ে জিজ্ঞেস করা হয়। তিনি বলেন, পানি যখন দুই কুল্লা* (মটকা) হবে তখন তা অপবিত্র হবে না।                                                             সহীহ: আবূ দাউদ ৬৩, ইবনু মাজাহ ৫১৭, ইওয়াউল গালীল ২৩, মুসতাদরাক হাকীম (১/১৩৩), দারাকুত্বনী (১/১৫), আবূ হুমায়দী ৮১৭।  * কুল্লা হলো বড় কলস বা মটকা উভয়কে বুঝায়। তকালে একটা মটকায় সাধারণত তিন মণের কিছু বেশি পানির সংকুলান হতো। সে হিসেবে দুই মটকা পানির পরিমাণ হবে প্রায় সোয়া ছয় মন। ঐ পরিমাণ পানিতে কোন নাপাক জিনিস পড়ার কারণে যদি এর রং, স্বাদ ও গন্ধ নষ্ট না হয় তাহলে তা অপবিত্র হবে না।
53 | পরিচ্ছেদঃ ৪৫: পানির পরিমাণ নির্ধারণ না করা                                                                                                                         ৫৩. কুতায়বাহ্ (রহ.) ..... আনাস (রাঃ) থেকে বর্ণিত। এক বেদুঈন লোক মাসজিদে প্রস্রাব করে দেয়। কেউ কেউ উঠে দাঁড়ায়। রাসূলুল্লাহ (সা.) বললেন, তাকে ছাড়। তার প্রস্রাবের বাধার সৃষ্টি করো না। সে ব্যক্তি প্রস্রাব শেষ করলে তিনি (সা.) এক বালতি পানি আনতে বললেন। তারপর পানি তার প্রস্রাবের উপর ঢেলে দেয়া হয়।                                                             সহীহ: বুখারী ৬০২৫, মুসলিম ২৮৪, ইবনু মাজাহ ৫২৮, ইওয়াউল গালীল ১/১৯১।
54 | পরিচ্ছেদঃ ৪৫: পানির পরিমাণ নির্ধারণ না করা                                                                                                                         ৫৪. কুতায়বাহ্ (রহ.) ..... আনাস ইবনু মালিক (রাঃ) থেকে বর্ণিত। তিনি বলেন, এক বেদুঈন ব্যক্তি মসজিদে প্রস্রাব করে দেয়। নবী (সা.) এক বালতি পানি আনতে বলেন। তারপর ঐ স্থানে পানি ঢেলে দেয়া হয়।                                                             সহীহ: বুখারী ২২১, মুসলিম ২৮৪।
55 | পরিচ্ছেদঃ ৪৫: পানির পরিমাণ নির্ধারণ না করা                                                                                                                         ৫৫. সুওয়াইদ ইবনু নাসর (রহ.) ..... ইয়াহইয়া ইবনু সা’ঈদ (রহ.) থেকে বর্ণিত। তিনি বলেন, আমি আনাস (রাঃ) -কে বলতে শুনেছি যে, এক বেদুঈন ব্যক্তি মসজিদে প্রবেশ করে এবং প্রস্রাব করতে শুরু করে। এতে লোকেরা চিৎকার করে উঠল। রাসূলুল্লাহ (সা.) বললেন, তাকে ছেড়ে দাও। তারা তাকে ছেড়ে দিলে সে ব্যক্তি প্রস্রাব শেষ করে। পরে তিনি (সা.) এক বালতি পানি আনতে নির্দেশ দেন এবং তা প্রস্রাবের উপর ঢেলে দেয়া হয়।                                                             সহীহ: বুখারী ২২১, মুসলিম ২৮৪।
56 | পরিচ্ছেদঃ ৪৫: পানির পরিমাণ নির্ধারণ না করা                                                                                                                         ৫৬. আবদুর রহমান ইবনু ইব্রাহীম (রহ.) ..... আবূ হুরায়রাহ্ (রাঃ) থেকে বর্ণিত। তিনি বলেন, এক বেদুঈন মসজিদে এসে প্রস্রাব করে দেয়। লোকেরা তার প্রতি রাগান্বিত হলো। রাসূলুল্লাহ (সা.) তাদেরকে বললেন, তোমরা তাকে ধমক দিও না এবং তার প্রস্রাবের উপর এক বালতি পানি ঢেলে দাও। কেননা, তোমরা নম্র ব্যবহারের জন্যে প্রেরিত হয়েছ, কঠোর ও রূঢ় আচরণের জন্যে প্রেরিত হওনি।                                                             সহীহ: বুখারী ২২০, ইবনু খুযায়মাহ্ ২৯৭।
57 | পরিচ্ছেদঃ ৪৬: আবদ্ধ পানির বর্ণনা                                                                                                                         ৫৭. ইসহাক ইবনু ইব্রাহীম (রহ.) ..... আবূ হুরায়রাহ্ (রাঃ)-এর সূত্রে রাসূলুল্লাহ (সা.) থেকে বর্ণিত। তিনি (সা.) বলেন, তোমাদের কেউ যেন কখনো আবদ্ধ পানিতে প্রস্রাব করার পরে তা দিয়ে উযূ না করে। ‘আওফ বলেন, খিলাস (রহ.) আবূ হুরায়রাহ্ (রাঃ) সূত্রে নবী (সা.) হতে অনুরূপ হাদীস বর্ণনা করেছেন।                                                             সহীহ: বুখারী ২৩৯, ইবনু মাজাহ ৩৪৪, মুসনাদে আহমাদ ১০৮৫৩, নাসায়ী’র “সুনানুল কুবরা” ৫৫, বায়হাকী (১/২৩৮)।
58 | পরিচ্ছেদঃ ৪৬: আবদ্ধ পানির বর্ণনা                                                                                                                         ৫৮. ইয়াকূব ইবনু ইব্রাহীম (রহ.) ..... আবূ হুরায়রাহ্ (রাঃ) থেকে বর্ণিত। তিনি বলেন, রাসূলুল্লাহ (সা.) বলেছেন: তোমাদের কেউ যেন আবদ্ধ পানিতে প্রস্রাব করে তাতে গোসল না করে। আবূ আবদুর রহমান (ইমাম নাসায়ী) বলেন, ইয়াকূব (রহ.) এ হাদীসটি বর্ণনা করতেন এক দীনার নিয়ে।                                                             সহীহ: বুখারী ২৩৯, মুসলিম ২৮২, আবূ দাউদ ৬৯, দারিমী ৭৩০, মুসনাদে আহমাদ ৯৭০, ইবনু খুযায়মাহ ৬৬।
59 | পরিচ্ছেদঃ ৪৭: সাগরের পানি প্রসঙ্গে                                                                                                                         ৫৯. কুতায়বাহ্ (রহ.) ..... বানী আবদুদ দার গোত্রের মুগীরাহ্ ইবনু আবূ বুরদাহ্ (রহ.) থেকে বর্ণিত। তিনি আবূ হুরায়রাহ (রাঃ) কে বলতে শুনেছেন, কোন এক ব্যক্তি রাসূলুল্লাহ (সা.) -কে প্রশ্ন করল। সে বলল, হে আল্লাহর রসূল! আমরা সমুদ্রে সফর করি। আমাদের সঙ্গে অল্প পরিমাণ পানি নিয়ে যাই। এ পানি দিয়ে যদি আমরা উযূ করি তবে (পানি শেষ হয়ে যাবে) আমরা পিপাসায় কষ্ট পাবো। (এমতাবস্থায়) আমরা কি সমুদ্রের পানি দিয়ে উযূ করব? জবাবে রাসূলুল্লাহ (সা.) বলেন, সমুদ্রের পানি পবিত্র এবং সমুদ্রের মৃত প্রাণীও হালাল।                                                             সহীহ: আবূ দাউদ ৮৩, তিরমিযী ৬৯, ইবনু মাজাহ ৩৮৬, মুয়াক্কা মালিক ১২, দারিমী ৭২৯, ইবনু খুযায়মাহ ১১১, ইবনু হিব্বান-এর “মাওয়ারিদ আল যমআন” ১১৯-১২০।
60 | পরিচ্ছেদঃ ৪৮: বরফ দ্বারা উযূ করা                                                                                                                         ৬০. আলী ইবনু হুজুর (রহ.) ..... আবূ হুরায়রাহ্ (রাঃ) থেকে বর্ণিত। তিনি বলেন, রাসূলুল্লাহ (সা.) সালাত আরম্ভ করার পর অল্পক্ষণ চুপ থাকতেন। আমি বললাম, হে আল্লাহর রসূল! আমার পিতা-মাতা আপনার জন্যে কুরবান হোক; তাকবীর ও কিরাআতের মধ্যবর্তী চুপ থাকার সময় আপনি কি পাঠ করেন? তিনি বললেন, আমি তখন পড়ি: “আল্ল-হুম্মা বা-‘ইদ বায়নী ওয়া বায়না খত্বা-ইয়া-ইয়া কামা- বা-আদতা বায়নাল মাশরিকি ওয়াল মাগরিব, আল্ল-হুম্মা নাকিনী মিন খত্বা-ইয়া-ইয়া কামা- ইউনাক্কস্ সাওবুল আবইয়াযু মিনাদ দানাস, আল্ল-হুম্মাগ সিলনী মিন খত্বা-ইয়া-ইয়া বিসসালজি ওয়াল মা-য়ি ওয়াল বারাদ।” অর্থাৎ- “হে আল্লাহ! পূর্ব পশ্চিমের মধ্যে আপনি যেমন দূরত্ব সৃষ্টি করেছেন তেমনি আমার ও আমার অপরাধসমূহের মধ্যে দূরত্ব তৈরি করে দিন। হে আল্লাহ! আমার গুনাহসমূহ থেকে আমাকে পবিত্র করুন যেমন সাদা কাপড় ময়লা থেকে পবিত্র করা হয়। হে আল্লাহ! আমার গুনাহসমূহ থেকে আমাকে ধৌত করে দিন বরফ, পানি এবং শিশির বিন্দু দিয়ে।”                                                             সহীহ: বুখারী ৭৪৪, মুসলিম ৫৯৮, ইবনু মাজাহ ৫০৮।
61 | পরিচ্ছেদঃ ৪৯: বরফের পানি দিয়ে উযূ করা                                                                                                                         ৬১. ইসহাক ইবনু ইব্রাহীম (রহ.) ..... 'আয়িশাহ্ (রাঃ) থেকে বর্ণিত। তিনি বলেন, নবী (সা.) পড়তেন- “আল্ল-হুম্মাগসিল খত্বা-ইয়া-ইয়া বিমা-য়িস্ সালজি ওয়াল বারাদি ওয়া নাক্কি কলবী মিনাল খত্বাইয়া- কামা- নাক্কয়সাস্ সাওবাল আবইয়াযা মিনাদ দানাস।” অর্থাৎ- “হে আল্লাহ! আপনি আমার গুনাহসমূহ বরফের পানি এবং বৃষ্টির ঠাণ্ডা পানি দ্বারা ধুয়ে দিন এবং আমার মনকে গুনাহসমূহ থেকে পবিত্র করে দিন যেমন আপনি সাদা কাপড় পবিত্র করেছেন ময়লা থেকে।                                                             সহীহ: বুখারী ৬৩৬৭, মুসলিম ৫৮৯, ইরওয়াউল গালীল (১/৪২)।
62 | পরিচ্ছেদঃ ৫০: শিলাবৃষ্টির পানি দিয়ে উযূ করা                                                                                                                         ৬২. হারূন ইবনু 'আবদুল্লাহ (রহ.) ..... জুবায়র ইবনু নুফায়র (রহ.) থেকে বর্ণিত। তিনি বলেন, আমি ‘আওফ ইবনু মালিক (রাঃ)-এর নিকট যাই। তখন তিনি বলেছিলেন, রাসূলুল্লাহ (সা.) এক মৃত লোকের জানাযার সালাতের সময় যে দু'আ পাঠ করছিলেন আমি তা শুনেছি। তিনি পড়েছিলেন, “আল-হুম্মাগফির লাহু ওয়ারহামহু ওয়া আ-ফিহী ওয়া’ ফু আনহু ওয়া আকরিম নুযুলাহু ওয়া আওসি মুদখলাহু ওয়াগসিলহু বিলমা-য়ি ওয়াসসালজি ওয়াল বারাদি ওয়া নাকিহী মিনাল খত্বা-ইয়া- কামা- ইউনাক্কস্ সাওবুল আবইয়াযু মিনাদ দানাস।” অর্থাৎ- “হে আল্লাহ! আপনি তাকে ক্ষমা করে দিন এবং তার ওপর দয়া করুন। তাকে নিরাপদে রাখুন এবং তার ত্রুটি মার্জনা করুন। তার জন্য সম্মানজনক আতিথেয়তার ব্যবস্থা করে দিন। তার কবর প্রশস্ত করুন এবং তাকে পানি, বরফ ও শিলাবৃষ্টির পানি দিয়ে ধৌত করুন। তাকে গুনাহ থেকে পবিত্র করুন যেমন সাদা কাপড় ময়লা থেকে পবিত্র করা হয়।                                                             সহীহ: মুসলিম ৯৬৩, তিরমিযী ১০২৫, ইবনু মাজাহ ১৫০০, ইওয়াউল গালীল (১/৪২)।
63 | পরিচ্ছেদঃ ৫১: কুকুরের উচ্ছিষ্টের বর্ণনা                                                                                                                         ৬৩. কুতায়বাহ্ (রহ.) ..... আবূ হুরায়রাহ (রাঃ) থেকে বর্ণিত। রাসূলুল্লাহ (সা.) বলেন: যদি তোমাদের কারো পাত্র থেকে কুকুর পানি পান করে (মুখ দেয়) তবে সে যেন তার পাত্রটি সাতবার ধৌত করে।                                                             সহীহ: বুখারী ১৭২, মুসলিম ২৭৯।
64 | পরিচ্ছেদঃ ৫১: কুকুরের উচ্ছিষ্টের বর্ণনা                                                                                                                         ৬৪. ইব্রাহীম ইবনুল হাসান (রহ.) ..... আবূ হুরায়রাহ্ (রাঃ) থেকে বর্ণিত। তিনি বলেন, রাসূলুল্লাহ (সা.) - বলেছেন: তোমাদের কারো পাত্রে যখন কুকুর মুখ দিবে, তখন সে যেন পাত্রটি সাতবার ধৌত করে।                                                             সহীহ: বুখারী ৭১২, ইবনু মাজাহ ৩৬৩, ৩৬৪; মুসনাদে আহমাদ ৭৬৫৯, নাসায়ী'র “সুনানুল কুবরা” ৬৬।
65 | পরিচ্ছেদঃ ৫১: কুকুরের উচ্ছিষ্টের বর্ণনা                                                                                                                         ৬৫. ইব্রাহীম ইবনুল হাসান (রহ.) ..... আবূ হুরায়রাহ্ (রাঃ) নবী (সা.)-এর নিকট থেকে এ সূত্রে এরূপ হাদীসই বর্ণনা করেছেন।                                                             সহীহ: মুসনাদে আহমাদ ৭৬৫৯, নাসায়ী’র “সুনানুল কুবরা” ৬৭।
66 | পরিচ্ছেদঃ ৫২: কুকুর পাত্রে মুখ দিলে পাত্রের জিনিস ঢেলে ফেলে দেয়ার নির্দেশ                                                                                                                         ৬৬. আলী ইবনু হুজুর (রহ.) ..... আবূ হুরায়রাহ্ (রাঃ) থেকে বর্ণিত। তিনি বলেন, রাসূলুল্লাহ (সা.) বলেছেন: তোমাদের কারো পাত্রে কুকুর মুখ দিলে সে-যেন পাত্রের জিনিস ফেলে দেয়। তারপর তা সাতবার ধুয়ে ফেলে। আবূ ‘আবদুর রহমান (ইমাম নাসায়ী) বলেন, (পাত্রের জিনিস ঢেলে ফেলে দেয়) এ কথায় (সনদের উর্ধ্বতন রাবী) আলী ইবনু মুসহির-কে কেউ অনুসরণ করেছেন তা আমি জানি না।                                                             সহীহ: মুসলিম ২৭৯, ইবনু মাজাহ ৩৬৩, ইবনু খুযায়মাহ্ ৯৮, ইরওয়াউল গালীল (১/১৮৯)।
336 | পরিচ্ছেদঃ ৫৩: কুকুরের মুখ দেয়া পাত্র মাটি দিয়ে পরিষ্কার করা সম্পর্কে                                                                                                                         ৬৭. মুহাম্মাদ ইবনু 'আবদুল আ'লা আস্ সন'আনী (রহ.) ..... ‘আবদুল্লাহ ইবনু মুগাফফাল (রাঃ) থেকে বর্ণিত। রাসূলুল্লাহ (সা.) কুকুর হত্যা করার আদেশ দিয়েছেন। অবশ্য শিকার ও ছাগ-পালের পাহারাদারীর জন্যে কুকুর রাখার অনুমতি দিয়েছেন এবং তিনি বলেছেন যে, কোন পাত্রে যখন কুকুর মুখ লাগায় তখন তা সাতবার ধৌত করবে এবং অষ্টমবারে মাটি দিয়ে মেজে নিবে।                                                             সহীহ: মুসলিম ২৮০, আবূ দাউদ ৭৪, ইবনু মাজাহ ৩৬৫, দারিমী ৭২৭।
68 | পরিচ্ছেদঃ ৫৪: বিড়ালের উচ্ছিষ্ট                                                                                                                         ৬৮. কুতায়বাহ্ (রহ.) ..... কাবশাহ্ বিনতু কা'ব ইবনু মালিক (রাঃ) থেকে বর্ণিত। আবূ কতাদাহ্ (রাঃ) একদিন তার কাছে আসেন। তারপর কাবশাহ্ কিছু কথা বলেন, যার অর্থ হচ্ছে, আমি আবূ কতাদাহ (রাঃ) এর জন্যে উযূর পানি রাখি। ইত্যবসরে একটি বিড়াল এসে পাত্র থেকে পানি পান করে। আবূ কতাদাহ্ (রাঃ) পাত্রটি কাত করে দিলে বিড়ালটি পানি পান করে। কাবশাহ্ বলেন, আবূ কতাদাহ (রাঃ) আমাকে তার দিকে তাকিয়ে থাকতে দেখে জিজ্ঞেস করলেন, হে ভাতিজী! (আমি বিড়ালকে পাত্র থেকে পানি পান করিয়েছি তা দেখে) তুমি আশ্চর্যান্বিত হয়েছো কি? আমি বললাম, হ্যাঁ। তিনি বললেন, রাসূলুল্লাহ (সা.) বলেছেন যে, বিড়াল নাপাক নয়। কারণ যে সব প্রাণী সবসময় তোমাদের আশেপাশে থাকে তাদের মধ্যে বিড়ালও একটি।                                                             সহীহ: তিরমিযী ৯২, ইবনু মাজাহ ৩৬৭, মুয়াত্তা মালিক ১৩, ইরওয়াউল গালীল ১৭৩।
69 | পরিচ্ছেদঃ ৫৫: গাধার উচ্ছিষ্ট                                                                                                                         ৬৯. মুহাম্মাদ ইবনু আবদুল্লাহ ইবনু ইয়াযীদ (রহ.) ..... আনাস (রাঃ) থেকে বর্ণিত। তিনি বলেন, আমাদের নিকট রাসূলুল্লাহ (সা.) -এর একজন ঘোষণাকারী এসে বললো, আল্লাহ ও তাঁর রসূল (সা.) তোমাদেরকে গাধার গোশত (খেতে) নিষেধ করেছেন। কেননা, তা নাপাক।”                                                             সহীহ: বুখারী ২৯৯১, ৪১৯৮; মুসলিম ১৯৪০, ইবনু মাজাহ ৩১৯৬, মুসনাদে আহমাদ ১২০০।
70 | পরিচ্ছেদঃ ৫৬: ঋতুবতী মহিলার উচ্ছিষ্ট                                                                                                                         ৭০. ‘আমর ইবনু ‘আলী (রহ.) ..... ‘আয়িশাহ্ (রাঃ) থেকে বর্ণিত। তিনি বলেন, আমি হাড় থেকে দাঁত দিয়ে গোশত ছিড়ে খেতাম। আমি যেখানে মুখ রাখতাম রাসূলুল্লাহ (সা.) -ও সেখানেই মুখ রাখতেন। অথচ তখন আমি ঋতুবতী ছিলাম। আমি পাত্রের যে স্থানে পানি পান করতাম তিনিও সে স্থানে মুখ রেখে পানি পান করতেন। আমি তখন হায়িযা ছিলাম।                                                             সহীহ: মুসলিম ৩০০, আবূ দাউদ ২০৯, ইবনু মাজাহ ৬৪৩, ইরওয়াউল গালীল ১৯৭২।
71 | পরিচ্ছেদঃ ৫৭: নারী পুরুষের একসাথে উযূ করা                                                                                                                         ৭১. হারূন ইবনু আবদুল্লাহ ও হারিস ইবনু মিসকীন (রহ.) ..... ইবনু উমার (রাঃ) থেকে বর্ণিত। তিনি বলেন, রাসূলুল্লাহ (সা.) -এর যুগে নারী-পুরুষ একসাথে উযূ করতেন।  * নারী-পুরুষ একত্রে উযূ করার বৈধতা মুহরিম নারী পুরুষের জন্য প্রযোজ্য। [অনুবাদক]                                                             সহীহ: বুখারী ১৯৩, আবূ দাউদ ৭৯, ইবনু মাজাহ ৩৮১, ইবনু খুযায়মাহ ২০৫, মুসনাদে আহমাদ ৪৪৮১।
72 | পরিচ্ছেদঃ ৫৮: নাপাক ব্যক্তির ব্যবহৃত অতিরিক্ত পানি।                                                                                                                         ৭২. কুতায়বাহ ইবনু সাঈদ (রহ.)… উরওয়াহ (রাঃ) থেকে বর্ণিত। আয়িশা (রাঃ) তার নিকট বর্ণনা করেছেন যে, তিনি রাসূলুল্লাহ (সা.) -এর সাথে একই পাত্রে গোসল করতেন।                                                             সহীহ: বুখারী ২৫০, মুসলিম ৩১৯, ইবনু মাজাহ ৩৭৬।
73 | পরিচ্ছেদঃ ৫৯: উযূ করতে একজন লোকের জন্যে কতটুকু পরিমাণ পানি যথেষ্ট                                                                                                                         ৭৩. আমর ইবনু আলী (রহ.)… আনাস ইবনু মালিক (রাঃ) বলেন, রাসূলুল্লাহ (সা.) এক মাক্কূক (৬২৫ গ্রাম) পরিমাণ পানি দিয়ে উযূ করতেন এবং পাঁচ মাক্কূক (তিন কেজি) পরিমাণ পানি দিয়ে গোসল করতেন।                                                             সহীহ: বুখারী ২০১, মুসলিম ৩২৫, আবূ দাউদ ৮৫।
74 | পরিচ্ছেদঃ ৫৯: উযূ করতে একজন লোকের জন্যে কতটুকু পরিমাণ পানি যথেষ্ট                                                                                                                         ৭৪. মুহাম্মাদ ইবনু বাশশার (রহ.)…. উমারাহ বিনতু কা’ব (রাঃ) থেকে বর্ণিত। তিনি বলেছেন যে, নবী (সা.) উযূ করেন (এ উযূর জন্যে) এমন একটি পাত্রে পানি আনা হয় যাতে এক মুদ-এর দু' তৃতীয়াংশ পানি ছিল। হাবীব থেকে বর্ণনাকারী শু’বাহ্ বলেন, আমার এ কথাও মনে আছে যে, তিনি উভয় হাত ঘষে ধুইলেন এবং উভয় কানের ভেতর দিয়ে মাসাহ করেন কানের উপর দিকে মাসাহ করেছেন কিনা তা আমার মনে নেই।                                                             সহীহ: আবূ দাউদ ৯৪, নাসায়ী’র সুনানুল কুবরা ৭৬, সহীহ আবূ দাউদ ৮৪।
75 | পরিচ্ছেদঃ ৬০: উযূর নিয়্যাত                                                                                                                         ৭৫. ইয়াহইয়া ইবনু হাবীব ইবনু 'আরাবী ও সুলায়মান ইবনু মানসূর (রহ.) ..... ‘উমার ইবনুল খত্ত্বাব (রাঃ) থেকে বর্ণিত। তিনি বলেন, রাসূলুল্লাহ (সা.) বলেছেন: সব কাজই নিয়্যাত অনুযায়ী হয়। মানুষ যা নিয়্যাত করে তাই পায়। যে ব্যক্তি আল্লাহ ও তাঁর রসূলের জন্যে হিজরত করবে তার হিজরত আল্লাহ ও তাঁর রসূলের জন্যই হবে। আর যে ব্যক্তির হিজরত হবে দুনিয়া লাভের জন্যে সে তাই পাবে। অথবা যার হিজরত হবে কোন মেয়েকে বিবাহ করার জন্য, তার হিজরত সে জন্যই হবে যার উদ্দেশে সে হিজরত করেছে।                                                             সহীহ: বুখারী ১, মুসলিম ১৯০৭, ইবনু মাজাহ ৪২২৭।
76 | পরিচ্ছেদঃ ৬১: পাত্র থেকে উযূ করা                                                                                                                         ৭৬. কুতায়বাহ্ (রহ.) ..... আনাস (রাঃ) থেকে বর্ণিত। তিনি বলেন, রাসূলুল্লাহ (সা.) -কে দেখলাম যে, ‘আসরের সালাত নিকটবর্তী (অথচ পানি নেই) লোকেরা পানির খোঁজ করল কিন্তু পানি পেল না। তখন রাসূলুল্লাহ (সা.) -এর নিকট একটি পাত্র আনা হলে তিনি পাত্রটির ভেতরে হাত রাখেন এবং লোকেদের উযূ করার নির্দেশ দেন, আমি দেখলাম, তার হাতের আঙ্গুল থেকে পানি প্রবাহিত হচ্ছে। তাদের সর্বশেষ ব্যক্তিসহ সকলেই (এ পানি দিয়ে) উযূ করলেন।                                                             সহীহ: বুখারী ১৬৯, মুসলিম ২২৭৯।
77 | পরিচ্ছেদঃ ৬১: পাত্র থেকে উযূ করা                                                                                                                         ৭৭. ইসহাক ইবনু ইব্রাহীম (রহ.) ... 'আবদুল্লাহ ইবনু মা'সউদ (রাঃ) থেকে বর্ণিত। তিনি বলেন, আমরা (এক সফরে) নবী (সা.) -এর সঙ্গে ছিলাম। লোকেরা পানি পাচ্ছিলেন না। তাঁর কাছে একটি ছোট পাত্র আনা হলে তিনি তাতে হাত প্রবেশ করান। আমি দেখলাম, তার হাতের আঙ্গুলের ফাঁক দিয়ে পানি প্রবাহিত হচ্ছে। তিনি বলছিলেন, তোমরা আল্লাহর পক্ষ থেকে পানি এবং বারাকাত নিতে এসো। আ’মাশ (রহ.) বলেন, সালিম ইবনু আবূল জা'দ বলেছেন, আমি জাবির (রাঃ)-কে জিজ্ঞেস করেছিলাম আপনারা তখন কতজন লোক ছিলেন? তিনি বললেন, আমরা তখন দেড় হাজার লোক ছিলাম।                                                             সহীহ: বুখারী ৩৫৭৯, তিরমিযী ৩৬৩৩, দারিমী ২৯, মুসনাদে আহমাদ ৪৩৯৩, ইবনু খুযায়মাহ ২০৪।
78 | পরিচ্ছেদঃ ৬২: উযূ করার সময় ‘বিসমিল্লাহ পাঠ করা                                                                                                                         ৭৮. ইসহাক ইবনু ইবরাহীম (রহ.)… আনাস (রাঃ) থেকে বর্ণিত। তিনি বলেন, (কোন এক সফরে) নবী (সা.) -এর কয়েকজন সাহাবী পানি খোঁজ করলেন। রাসূলুল্লাহ (সা.) বললেন, তোমাদের কারো নিকট পানি আছে কি? (একজন পানি এনে দিলে) তিনি পানিতে হাত রাখলেন এবং বললেন ‘বিসমিল্লাহ বলে উযূ কর। আমি তাঁর আঙ্গুলের ফাঁক থেকে পানি বের হতে দেখলাম। তাদের সর্বশেষ ব্যক্তিসহ সকলেই এ পানি দিয়ে উযূ করলেন। সাবিত (রহ.) বলেন, আমি আনাস (রাঃ) -কে জিজ্ঞেস করলাম, আপনি উপস্থিত লোকের সংখ্যা কত মনে করেন? তিনি বললেন সত্তরজনের মতো।                                                             সহীহ: মুসনাদে আহমাদ ১২৭১৭, ইবনু খুযায়মাহ ১৪৪, বায়হাক্বী’র “সুনানুল কুবরা” (১/৪৩), দারাকুত্বনী ১।
79 | পরিচ্ছেদঃ ৬৩: পুরুষের জন্যে খাদিমের উযূর পানি ঢেলে দেয়া                                                                                                                         ৭৯. সুলায়মান ইবনু দাঊদ ও হারিস ইবনু মিসকীন (রহ.)… উরওয়াহ ইবনু মুগীরাহ (রাঃ) থেকে বর্ণিত। তিনি তাঁর পিতা মুগীরাহ (রাঃ)-কে বলতে শুনেছেন, তাবূকের যুদ্ধে আমি রাসূলুল্লাহ (সা.) এর উযূ করার সময় পানি ঢেলে দিয়েছি। তিনি (সা.) মোজার উপর মাসাহ করেছিলেন।                                                             সহীহ: বুখারী ১৮২, মুসলিম ২৭৪, আবূ দাউদ ১৪৯, সহীহ আবূ দাউদ ১৩৬, ১৩৯, ইবনু খুযায়মাহ ২০৩।
80 | পরিচ্ছেদঃ ৬৪: উযূর অঙ্গসমূহ একবার করে ধৌত করা                                                                                                                         ৮০. মুহাম্মাদ ইবনুল মুসান্না (রহ.) ... ইবনু আব্বাস (রাঃ) থেকে বর্ণিত। তিনি বলেন, আমি তোমাদেরকে রাসূলুল্লাহ (সা.) -এর উযূর খবর দিব কি? পরে তিনি (প্রত্যেক অঙ্গ) এক একবার (ধৌত) করে উযূ করলেন।                                                             সহীহ: বুখারী ১৫৭, আবূ দাউদ ১৩৮, তিরমিযী ৪২, ইবনু মাজাহ ৪১১।
81 | পরিচ্ছেদঃ ৬৫: উযূর অঙ্গসমূহ তিন তিন বার ধৌত করা                                                                                                                         ৮১. সুওয়াইদ ইবনু নাসর (রহ.) ..... মুত্তালিব ইবনু 'আবদুল্লাহ (রাঃ) থেকে বর্ণিত। আবদুল্লাহ ইবনু ‘উমার (রাঃ) তিন তিনবার ধৌত করে উযূ করেছেন এবং বলেছেন, নবী (সা.) এরূপ উযূ করেছেন।”                                                             সহীহ: ইবনু মাজাহ ৪১৪, নাসায়ী’র সুনানুল কুবরা ৭৭, মুসনাদে আহমাদ ৪৫৩৪।
82 | পরিচ্ছেদঃ ৬৬: উযূর বর্ণনা-উভয় কজি ধৌত করা প্রসঙ্গ                                                                                                                         ৮২. মুহাম্মাদ ইবনু ইব্রাহীম আল বাসরী (রহ.) ... মুগীরাহ্ (রাঃ) থেকে বর্ণিত। তিনি বলেন, রাসূলুল্লাহ (সা.) -এর সাথে আমরা এক সফরে গেলাম। তার সঙ্গে একটি লাঠি ছিল। (পথের একস্থানে) তিনি (সা.) লাঠিটি দিয়ে আমার পিঠে টোকা দিলেন। পরে তিনি মাঝ পথ ছেড়ে পাশ দিয়ে হাঁটতে লাগলেন, আমিও তার সঙ্গে হাঁটতে লাগলাম। (কিছুক্ষণ হাঁটার পর) এক স্থানে এসে উট থামালেন। এরপর তিনি (সা.) আবার চলতে লাগলেন। রাবী বলেন, তিনি (সা.) এতদূর গেলেন যে, আমার থেকে অদৃশ্য হয়ে গেলেন। (ক্ষণিক পর) ফিরে এসে বললেন, তোমার নিকট পানি আছে কি? আমার সাথে একটি পানির পাত্র ছিল, আমি তা নিয়ে তাঁর নিকট আসলাম এবং পানি ঢেলে দিতে লাগলাম। তিনি তাঁর হাত মুখ ধৌত করলেন এবং বাহু ধৌত করতে চাইলেন। তখন তাঁর পরনে ছিল চিকন হাতার একটি শামী জুব্বা (সিরিয়)। তিনি জুব্বার ভেতর থেকে নিচ দিক দিয়ে হাত বের করে আনলেন এবং মুখমণ্ডল ও হাত ধৌত করলেন। তিনি কপাল ও পাগড়ির কিছু অংশ মাসাহ করেছিলেন বলে রাবী উল্লেখ করেছেন। (হাদীসের একজন রাবী) ইবনু ‘আওন (রহ.) বলেন, আমার যেমন ইচ্ছা ছিল হাদীসটি তেমন মনে রাখতে পারি না। (এরপর রাবী বলেন) এরপর তিনি (সা.) তাঁর মোজার উপর মাসাহ করলেন এবং বললেন, তোমার প্রয়োজন সমাধা করো। আমি বললাম, হে আল্লাহর রসূল! আমার কোন প্রয়োজন নেই। তারপর আমরা চলে আসালাম। (এদিকে রাসূলুল্লাহ (সা.) -এর বিলম্বের কারণে) আবদুর রহমান ইবনু আওফ (রাঃ) লোকেদের ইমামতি করলেন। তখন তিনি লোকেদেরকে নিয়ে ফজরের সালাত এক রাকআত আদায় করে ফেলেছেন। আমি আবদুর রহমান ইবনু ‘আওফ (রাঃ)-কে রাসূলুল্লাহ (সা.) -এর আসার সংবাদ দেয়ার ইচ্ছা করি কিন্তু তিনি (সা.) আমাকে নিষেধ করেন। অতএব আমরা যতটুকু পেলাম তা (জামা'আতে) আদায় করলাম এবং বাকীটুকু নিজেরা আদায় করে নিলাম।                                                             সহীহ: বুখারী ২০৬, কপাল ও পাগড়ী উল্লেখ ব্যতীত ৫৭৯৯; মুসলিম ২৭৪, সহীহ আবূ দাউদ ১৩৬, ১৩৯।
83 | পরিচ্ছেদঃ ৬৭: কব্জি কতবার ধৌত করতে হবে?                                                                                                                         ৮৩. হুমায়দ ইবনু মাস্'আদাহ্ (রহ.) ..... ইবনু আবূ আওস (রাঃ) তাঁর দাদার নিকট থেকে বর্ণনা করেন। তিনি বলেন, আমি রাসূলুল্লাহ (সা.) এ-কে (উযূর সময়) তিনবার করে পানি ঢালতে দেখেছি।”                                                             সহীহ: ইবনু মাজাহ ১০৩৭, দারিমী ৬৯২, মুসনাদে আহমাদ ১৬২০৪।
84 | পরিচ্ছেদঃ ৬৮: কুলি করা ও নাক পরিষ্কার করা                                                                                                                         ৮৪. সুওয়াইদ ইবনু নাসর (রহ.) ..... হুমরান ইবনু আবান (রহ.) থেকে বর্ণিত। তিনি বলেন, আমি ‘উসমান ইবনু আফফান (রাঃ)-কে উযূ করতে দেখেছি। তিনি তিনবার হাতে পানি ঢেলে হাত ধৌত করেন। এরপর গড়গড়া করে কুলি করেন এবং নাকে পানি দিয়ে পরিষ্কার করেন, তিনবার মুখমণ্ডল ধৌত করেন এবং কনুই পর্যন্ত তিনবার ডান হাত ধৌত করেন। অনুরূপভাবে বাম হাতও। এরপরে মাথা মাসাহ করেন এবং ডান পা তিনবার ধৌত করেন। অনুরূপভাবে বাম পাও। এভাবে উযূ শেষ করে তিনি বলেন, আমি রাসূলুল্লাহ (সা.) -কে এরূপ উযূ করতে দেখেছি এবং বলতে শুনেছি, যে ব্যক্তি আমার এ উযূর মতো উযূ করবে এবং তারপরে নিবিষ্ট মনের সাথে দু’রাকআত সালাত পড়বে তার আগের সকল পাপ মাফ করে দেয়া হবে।”                                                             সহীহ: বুখারী ১৫৯, মুসলিম ২২৬, সহীহ আবূ দাউদ ৯৪।
85 | পরিচ্ছেদঃ ৬৯: কোন হাতে কুলি করতে হবে?                                                                                                                         ৮৫. আহমাদ ইবনু মুহাম্মাদ ইবনুল মুগীরাহ্ (রহ.) ..... হুমরান (রহ.) থেকে বর্ণিত যে, তিনি উসমান (রাঃ)-কে উযূর পানি চাইতে দেখলেন। (পানি আনা হলে) তিনি পাত্র হতে হাতে পানি ঢালেন এবং হস্তদ্বয় তিনবার করে ধৌত করলেন। পরে ডান হাত পাত্রে প্রবেশ করান এবং কুলি করেন ও পানি দিয়ে নাক পরিষ্কার করেন। এরপর মুখমণ্ডল ধৌত করেন তিনবার এবং কনুই পর্যন্ত দু’হাত ধৌত করেন তিনবার। এরপরে মাথা মাসাহ করেন ও প্রত্যেক পা তিনবার করে ধৌত করেন ও বলেন, রাসূলুল্লাহ (সা.)-কে দেখেছি যে, তিনি আমার উযূর ন্যায় উযূ করেছেন এবং বলেছেন, যে ব্যক্তি আমার এ উযূর ন্যায় উযূ করবে এবং একাগ্রতা সহকারে দু' রা'আত সালাত আদায় করবে তার পূর্ববর্তী অপরাধসমূহ মাফ করে দেয়া হবে।                                                             সহীহ: বুখারী ১৬৪, মুসলিম ২২৬।
86 | পরিচ্ছেদঃ ৭০: নাক পরিষ্কার করা                                                                                                                         ৮৬. মুহাম্মাদ ইবনু মানসূর ও হুসায়ন ইবনু ‘ঈসা (রহ.) ..... আবূ হুরায়রাহ্ (রাঃ) থেকে বর্ণিত। রাসূলুল্লাহ (সা.) বলেছেন: তোমাদের মধ্যে কেউ যখন উযূ করবে তখন সে যেন তার নাকে পানি দেয় এবং নাক পরিষ্কার করে।                                                             সহীহ: বুখারী ১৬২, মুসলিম ২৩৭, সহীহ আবূ দাউদ ১২৮।
87 | পরিচ্ছেদঃ ৭১: নাক ভালো করে পরিষ্কার করা                                                                                                                         ৮৭. কুতায়বাহ্ ইবনু সা'ঈদ ও ইসহাক্ ইবনু ইব্রাহীম (রহ.) ..... লাকীত্ব ইবনু সবরাহ (রাঃ) থেকে বর্ণিত। তিনি বলেন, আমি বললাম, হে আল্লাহর রসূল! আমাকে উযূ সম্পর্কে বলুন। তিনি বললেন, পূর্ণরূপে উযূ করবে, আর তুমি যদি সায়িম (রোযাদার) না হও তাহলে ভালোভাবে নাক পরিষ্কার করবে।                                                             সহীহ: আবূ দাউদ ১৪২, তিরমিযী ৭৮৮, ইবনু মাজাহ ৪০৭।
14188 | পরিচ্ছেদঃ ৭২: নাক ঝাড়ার নির্দেশ                                                                                                                         ৮৮. কুতায়বাহ্ ও ইসহাক ইবনু মানসূর (রহ.) ..... আবূ হুরায়রাহ্ (রাঃ) থেকে বর্ণিত। রাসূলুল্লাহ (সা.) বলেছেন: যে ব্যক্তি উযূ করবে সে যেন নাক ঝাড়ে এবং যে ব্যক্তি ঢিলা ব্যবহার করবে সে যেন বে-জোড় ব্যবহার করে।                                                             সহীহ: বুখারী ১৬১, মুসলিম ২৩৭ ইবনু মাজাহ ৪০৯।
89 | পরিচ্ছেদঃ ৭২: নাক ঝাড়ার নির্দেশ                                                                                                                         ৮৯. কুতায়বাহ্ (রহ.) ..... সালামাহ্ ইবনু কয়স (রাঃ) থেকে বর্ণিত। রাসূলুল্লাহ (সা.) বলেছেন: যখন উযূ করবে তখন নাক ঝেড়ে নাও। যখন কুলুখ ব্যবহার কর, তখন বেজোড় সংখ্যা ব্যবহার কর।”                                                             সহীহ: তিরমিযী ২৭, ইবনু মাজাহ ৪০৬, মুসনাদে হুমায়দী ৮৫৬।
90 | পরিচ্ছেদঃ ৭৩: ঘুম থেকে জেগে ওঠার পর নাক ঝেড়ে ফেলার আদেশ                                                                                                                         ৯০. মুহাম্মাদ ইবনু যুমবূর আল মাক্কী (রহ.) ..... আবূ হুরায়রাহ্ (রাঃ) থেকে বর্ণিত। রাসূলুল্লাহ (সা.) বলেন: তোমাদের মধ্যে কেউ যখন ঘুম হতে জাগ্রত হয়ে উযূ করে সে যেন তিনবার নাক ঝেড়ে নেয়। কেননা শয়তান নাকের (মস্তক সংলগ্ন) ছিদ্রের উপরিভাগে রাত যাপন করে।”                                                             সহীহ: বুখারী ৩২৯৫, মুসলিম ২৩৮।
91 | পরিচ্ছেদঃ ৭৪: কোন হাতে নাক ঝাড়তে হবে?                                                                                                                         ৯১. মূসা ইবনু আবদুর রহমান (রহ.) ..... ‘আলী (রাঃ) থেকে বর্ণিত। তিনি পানি আনতে বলেন, পরে তিনি কুলি করেন এবং নাকে পানি দেন। বাম হাতে নাক ঝাড়েন। তিনবার এরূপ করেন। পরে বলেন, এরূপই হচ্ছে নবী (সা.) -এর উযূ।”                                                             সহীহ: আবূ দাউদ ১১২, দারিমী ৭০১, মুসনাদে আহমাদ ১১৩৩, সহীহ ইবনু খুযায়মাহ ১৪৭।
92 | পরিচ্ছেদঃ ৭৫: মুখমণ্ডল ধৌত করা                                                                                                                         ৯২. কুতায়বাহ্ (রহ.) ..... ‘আবদ খয়র (রহ.) থেকে বর্ণিত। তিনি বলেন, আমরা ‘আলী ইবনু আবূ ত্বলিব (রাঃ)-এর কাছে আসলাম এমতাবস্থায় যে, তিনি সালাত আদায় করে ফেলেছিলেন। (আমাদেরকে দেখে) তিনি উযূর পানি আনতে বলেন। আমরা বললাম, তিনি তো সালাত আদায় করেছেন এখন পানি দিয়ে কি করবেন? (পরে বুঝলাম) তিনি আমাদেরকে উযূ শিক্ষা দেয়ার জন্যই এমন করেছেন। তাঁর আদেশ অনুযায়ী পানি ভর্তি একটি তামার পাত্র আনা হলো। তিনি পাত্র হতে হাতে পানি ঢেলে তিনবার হাত ধৌত করলেন। এরপর ডান হাতে পানি নিয়ে তিনবার কুলি করেন এবং ঐ পানির কিছু অংশ দিয়েই নাক ঝাড়েন তিনবার করে। এরপর তিনবার মুখমণ্ডল ধৌত করলেন। এরপর ডান ও বাম হাত তিনবার করে ধৌত করেন এবং একবার মাথা মাসাহ করেন। পরে ডান পা ও বাম পা তিনবার করে ধৌত করেন এবং বলেন, যে লোক রাসূলুল্লাহ (সা.) -এর উযূর নিয়ম জেনে খুশি হতে চায় তবে তা এই উযূ (কেননা এমনই ছিল রাসূলুল্লাহ (সা.) - এর উযূ)।                                                             সহীহ: আবূ দাউদ ১১১, তিরমিযী ৪৯, সহীহ আবূ দাউদ ১০০।
93 | পরিচ্ছেদঃ ৭৬: মুখমণ্ডল ধোয়ার সংখ্যা                                                                                                                         ৯৩. সুওয়াইদ ইবনু নাসর (রহ.) ..... ‘আলী (রাঃ) থেকে বর্ণিত। তাঁর নিকট একটি বসার চৌকি নিয়ে আসা হয় এবং তিনি তাতে উপবেশন করেন। পরে পানি ভর্তি একটি পাত্র আনতে বলেন। (পানি আনা হলে) পাত্রটি কাত করে তিনি উভয় হাতের উপর তিনবার করে পানি ঢালেন। পরে এক এক অঞ্জলি পানি দ্বারা তিনবার কুলি করেন ও নাকে পানি দেন এবং তিনবার মুখমণ্ডল ধৌত করেন। আর তিনবার করে কনুই পর্যন্ত উভয় হাত ধৌত করেন এবং হাতে কিছু পানি নিয়ে মাথা মাসাহ করেন। শুবাহ্ (আলোচ্য হাদীসের রাবী) তার মাথার অগ্রভাগ থেকে মাথার শেষ ভাগ পর্যন্ত একবার ইঙ্গিত করে দেখান এবং বলেন, তিনি হাত দু'টি সম্মুখের দিকে ফিরিয়ে এনেছিলেন কিনা তা আমার স্মরণ নেই। আর তিনি [‘আলী (রাঃ)] তিনবার করে দু' পা ধৌত করেন এবং বলেন, যে ব্যক্তি রাসূলুল্লাহ (সা.) -এর উযূ দেখে খুশি হতে চায় (সে যেন আমার এ উযূ দেখে); এটাই তাঁর উযূ। আবূ আবদুর রহমান (ইমাম নাসায়ী) বলেন, 'আলী (রাঃ) হতে বর্ণনাকারী মালিক ইবনু উরফুত্বাহ্ নন, সঠিক হল খালিদ ইবনু 'আলকামাহ্ (রহ.)।                                                             সহীহ: আবূ দাউদ ১১৩, মুসনাদে আহমাদ ৯৮৯, নাসায়ী’র “সুনানুল কুবরা” ৯৭, সহীহ আবূ দাউদ ১০২।
94 | পরিচ্ছেদঃ ৭৭: দু হাত ধৌত করা প্রসঙ্গ                                                                                                                         ৯৪. ‘আমর ইবনু ‘আলী ও হুমায়দ ইবনু মাস্’আদাহ্ (রহ.)...... ‘আবদ খয়র (রহ.) থেকে বর্ণিত। তিনি বলেন, আমি ‘আলী (রাঃ)-এর নিকট উপস্থিত ছিলাম, তিনি একটি চৌকি আনতে বলেন। তিনি তাতে বসেন এবং একটি পাত্রে পানি আনতে বলেন, (পানি আনা হলে) তিনি তিনবার করে উভয় হাত ধৌত করেন। অতঃপর এক এক অঞ্জলি পানি দিয়ে তিনবার কুলি করেন ও নাকে পানি দেন। পরে তিনবার মুখমণ্ডল ধৌত করেন ও উভয় হাত তিনবার করে ধৌত করেন। এরপর হাত পানির পাত্রে প্রবেশ করান এবং মাথা মাসাহ করেন। পরে উভয় পা তিনবার করে ধৌত করেন এবং বলেন, যে ব্যক্তি রাসূলুল্লাহ (সা.) -এর উযূ দেখে খুশি হতে চায় (সে যেন আমার উযূ দেখে); এরূপই ছিল তাঁর উযূ।                                                             সহীহ: আবূ দাউদ ১১৩, মুসনাদে আহমাদ ৯৮৯, নাসায়ী’র “সুনানুল কুবরা” ৯৭, সহীহ আবূ দাউদ ১০২।
95 | পরিচ্ছেদঃ ৭৮: উযূর বর্ণনা                                                                                                                         ৯৫. ইব্রাহীম ইবনুল হাসান আল মিকসামী (রহ.) ..... হুসায়ন ইবনু ‘আলী (রাঃ) থেকে বর্ণিত আছে। তিনি বলেন, আমার পিতা ‘আলী (রাঃ) আমাকে উযূর পানি আনতে বলেন। আমি তার কাছে পানি আনলাম। তিনি উযূ করতে শুরু করেন। (প্রথমে) উযূর পানিতে হাত প্রবেশ করাবার আগে হাতের কজি পর্যন্ত তিনবার ধৌত করেন। এরপর তিনবার কুলি করেন ও তিনবার নাক ঝাড়েন। তারপর তিনবার মুখমণ্ডল ধৌত করেন এবং ডান হাত তিনবার কনুই পর্যন্ত ধৌত করেন। অনুরূপভাবে বাম হাত ধৌত করেন এবং একবার মাথা মাসাহ করেন। তারপর টাখনু পর্যন্ত ডান পা তিনবার এবং অনুরূপভাবে বাম পা ধৌত করেন। পরে সোজা হয়ে দাঁড়ান এবং বলেন, পানির পাত্রটা দাও। আমি পাত্রটি তাঁকে দিলাম। তিনি উযূর অবশিষ্ট পানিটুকু দাঁড়িয়ে পান করেন। আমি তাঁকে দাঁড়িয়ে পান করতে দেখে অবাক হলাম। তিনি আমার অবস্থা দেখে বললেন, অবাক হয়ো না। তুমি আমাকে যেমন করতে দেখলে আমিও তোমার নানা নবী (সা.) কে এরূপ করতে দেখেছি। আলী (রাঃ) তাঁর এ উযূ এবং অবশিষ্ট পানি দাঁড়িয়ে পান করা সম্পর্কেই বলছিলেন।                                                             হাসান: আবূ দাউদ ১১৭, নাসায়ী’র “সুনানুল কুবরা” ১০০, মুসনাদে আহমাদ ৯৮৯, সহীহ আবূ দাউদ ১০৭।
96 | পরিচ্ছেদঃ ৭৯: দু’হাত ধৌত করার সংখ্যা                                                                                                                         ৯৬. কুতায়বাহ্ ইবনু সাঈদ (রহ.) ..... আবূ হাইয়্যাহ্ ইবনু কয়স (রহ.) হতে বর্ণিত। তিনি বলেন, আমি ‘আলী (রাঃ)-কে উযূ করতে দেখেছি। তিনি হাতের কজি পর্যন্ত খুব পরিষ্কার করে ধৌত করেন। এরপর তিনবার কুলি করেন ও তিনবার চেহারা ধৌত করেন এবং দু'হাত কনুই পর্যন্ত তিনবার করে ধৌত করেন। পরে মাথা মাসাহ করেন এবং দু'পা টাখনু পর্যন্ত ধৌত করেন।  তারপর দাঁড়িয়ে উযূর অবশিষ্ট পানি পান করেন এবং বলেন, নবী (সা.) -এর উযূর নিয়ম কেমন ছিল আমি তা তোমাদেরকে দেখাতে ভালোবাসি। (তাই আমি তোমাদের উযূ করে দেখালাম)।                                                             সহীহ: আবূ দাউদ ১১৬, তিরমিযী ৪৪, ৪৮; ইবনু মাজাহ ৪৩৬, মুসনাদে আহমাদ ৯৭১, ১০২৫, ১২০৪।
97 | পরিচ্ছেদঃ ৮০: ধৌত করার সীমা                                                                                                                         ৯৭. মুহাম্মাদ ইবনু সালামাহ্ ও হারিস ইবনু মিসকীন (রহ.) ..... ইয়াহইয়া আল মাযিনী (রহ.) হতে বর্ণিত। তিনি বলেন, আমি রাসূলুল্লাহ (সা.) -এর সাহাবী ‘আমর ইবনু ইয়াহইয়া-এর দাদা আবদুল্লাহ ইবনু যায়দ ইবনু ‘আসিম (রাঃ)-কে প্রশ্ন করলাম, রাসূলুল্লাহ (সা.) কিভাবে উযূ করতেন আপনি আমাকে তা দেখাতে পারবেন কি? তিনি বললেন, হ্যাঁ! দেখাতে পারি। এ বলে তিনি পানি আনতে বলেন। পানি আনা হলে তিনি হাতে পানি ঢালেন এবং দু'হাত দু'দুবার করে ধৌত করেন। তিনবার কুলি করেন ও তিনবার নাকে পানি দেন। পরে মুখমণ্ডল তিনবার ধৌত করেন এবং মাথা মাসাহ করেন ও উভয় হাত মাথার পেছনে নেন, আর একবার মাথার সামনের দিকে আনেন। মাথার সামনের দিক হতে শুরু করে পেছনে ঘাড় পর্যন্ত নিয়ে যান। পুনরায় হাত ফিরিয়ে আনেন, মাথার যে স্থান থেকে মাসাহ শুরু করেছিলেন সে স্থান পর্যন্ত। পরিশেষে দু' পা ধৌত করেন।                                                             সহীহ: বুখারী ১৮৫, মুসলিম ২৩৫, সহীহ আবূ দাউদ ১০৯।
98 | পরিচ্ছেদঃ ৮১: মাথা মাসাহ করার নিয়ম                                                                                                                         ৯৮. ‘উতবাহ্ ইবনু আবদুল্লাহ (রহ.) ... ইয়াহইয়া আল মাযিনী (রহ.) হতে বর্ণিত। তিনি আমর ইবনু ইয়াহইয়া-এর দাদা আবদুল্লাহ ইবনু যায়দ ইবনু ‘আসিম (মাযিনী) (রাঃ)-কে প্রশ্ন করেন, রাসূলুল্লাহ (সা.) - কিভাবে উযূ করতেন তা আমাকে দেখাতে পারবেন কি? ‘আবদুল্লাহ (রাঃ) বলেন, হ্যাঁ! এরপর তিনি পানি আনতে বলেন। পানি আনা হলে তিনি ডান হাতে পানি ঢালেন এবং দু'বার করে দু' হাত ধৌত করেন। এরপর তিনবার কুলি করলেন ও নাকে পানি দিলেন। এরপর তিনবার মুখমণ্ডল ধৌত করেন, অতঃপর দু'বার উভয় হাত কনুই পর্যন্ত ধৌত করেন। তারপর দু'হাতে মাথা মাসাহ করেন। একবার সামনে আনেন একবার পেছনে নেন, আর মাথার সামনের দিক হতে শুরু করেন এবং উভয় হাত পেছনে ঘাড় পর্যন্ত নেন। আবার মাসাহ যে স্থান থেকে শুরু করেন সে স্থান পর্যন্ত উভয় হাত ফিরিয়ে আনেন। তারপর দু'পা ধৌত করেন।                                                             সহীহ: বুখারী ১৮৫, মুসলিম ২৩৫, সহীহ আবূ দাউদ ১০৯।
99 | পরিচ্ছেদঃ ৮২: মাথা মাসাহ এর সংখ্যা                                                                                                                         ৯৯. মুহাম্মাদ ইবনু মানসূর (রহ.) ..... ‘আবদুল্লাহ ইবনু যায়দ (রাঃ) (যাকে স্বপ্নে আযানের বর্ণনা দেখানো হয়েছিল) হতে বর্ণিত। তিনি বলেন, আমি রাসূলুল্লাহ (সা.) -কে উযূ করতে দেখেছি। তিনি তিনবার মুখমণ্ডল ধৌত করেন এবং দু'বার করে হাত ধৌত করেন এবং দু'বার করে পা ধৌত করেন ও মাথা মাসাহ করেন দু'বার।                                                             সহীহ: তিরমিযী ৪৭, মুসনাদে হুমায়দী ৪১৭, সহীহ ইবনু খুযায়মাহ ১৫৬। শায়খ নাসিরুদ্দীন আলবানী (রহ.) হাদীসটিকে শায বলেছেন: সহীহ আবূ দাউদ ১০৯, মুসনাদে আহমাদ ১৬৪৯৯।
100 | পরিচ্ছেদঃ ৮৩: মহিলাদের মাথা মাসাহ করা                                                                                                                         ১০০. হুসায়ন ইবনু হুরয়স (রহ.) ..... আবূ আবদুল্লাহ সালিম সাবালান (রহ.) হতে বর্ণিত। তিনি বলেন, “আয়িশাহ্ (রাঃ) তার আমানাতদারীতে খুব মুগ্ধ ছিলেন এবং তাঁকে অর্থের বিনিময়ে কাজে নিযুক্ত করতেন। সালিম বলেন, “আয়িশাহ্ (রাঃ) আমাকে রাসূলুল্লাহ (সা.) - কিভাবে উযূ করতেন তা দেখান। তারপর তিনি তিনবার কুলি করেন ও নাক পরিষ্কার করেন। তিনবার মুখমণ্ডল ধৌত করেন। তিনবার করে ডান ও বাম হাত ধৌত করেন এবং হাত মাথার সামনের দিকে রাখেন ও মাথার পেছন পর্যন্ত একবার মাসাহ করেন। পরে তিনি উভয় কান মাসাহ করেন। তারপর চেহারায় হাত বুলান। সালিম বলেন, আমি যখন মুকাতাব ছিলাম তখন তার কাছে আসা-যাওয়া করতাম। তিনি তখন আমার থেকে পর্দা করতেন না। তিনি আমার সামনে বসতেন এবং আমার সঙ্গে কথাবার্তা বলতেন। একদিন আমি তার কাছে এলাম এবং বললাম, হে উম্মুল মু'মিনীন! আপনি আমার জন্যে বরকতের দুআ করুন। তিনি বললেন, কিসের দু'আ করব? বললাম, আল্লাহ আমাকে মুক্ত করে দিয়েছেন। তিনি বললেন, আল্লাহ তোমাকে বরকত দিন। (এ কথা বলে) তিনি আমার সামনে পর্দা ফেলে দিলেন। এরপর আমি তাকে কোন দিন দেখিনি।                                                             সহীহ: নাসায়ী’র “সুনানুল কুবরা” ১০৪।
101 | পরিচ্ছেদঃ ৮৪: দু’কান মাসাহ করা প্রসঙ্গ                                                                                                                         ১০১. হায়সাম ইবনু আইয়ূব আত্ ত্বলাক্বানী (রহ.) ..... ইবনু 'আব্বাস (রাঃ) হতে বর্ণিত। তিনি বলেন, আমি রাসূলুল্লাহ (সা.)-কে উযূ করতে দেখেছি। তিনি (প্রথমে) দু'হাত ধৌত করেন এবং এক অঞ্জলি পানি দিয়ে কুলি করেন ও নাকে পানি দেন। অতঃপর মুখমণ্ডল ও দু' হাত একবার করে ধৌত করেন। এরপর একবার মাথা ও উভয় কান মাসাহ করেন। আবদুল আযীয (রহ.) বলেন, ইবনু 'আজলান (রহ.) হতে যিনি শুনেছেন, তিনি আমার কাছে বর্ণনা করেছেন যে, ইবনু 'আজলান এ হাদীসে রাসূলুল্লাহ (সা.) -এর উভয় পা ধৌত করার কথাও বলেছেন।                                                             সহীহ: আবূ দাউদ ১৩৭, তিরমিযী ৩৬, ইবনু মাজাহ ৪৩৯, দারিমী ৬৯৭, সহীহ ইবনু খুযায়মাহ ১৪৭।
102 | পরিচ্ছেদঃ ৮৫: মাথার সাথে কান মাসাহ করা ও তার বর্ণনা যা দিয়ে প্রমাণ করা হয় যে, উভয় কান মাথার অংশ                                                                                                                         ১০২. মুজাহিদ ইবনু মূসা (রহ.) ..... ইবনু আব্বাস (রাঃ) হতে বর্ণিত। তিনি বলেন, রাসূলুল্লাহ (সা.) উযূ করেন। (উভয় হাত ধৌত করেন।) তিনি এক অঞ্জলি পানি দিয়ে কুলি করেন ও নাকে পানি দেন। পুনরায় এক অঞ্জলি পানি নেন এবং মুখমণ্ডল ধৌত করেন। পুনরায় এক অঞ্জলি পানি নিয়ে ডান হাত ধৌত করেন। পুনরায় এক অঞ্জলি পানি নিয়ে বাম হাত ধৌত করেন। তারপর মাথা ও দু’ কান মাসাহ করেন। কানের ভেতর দিক শাহাদাত অঙ্গুলি ও বাহির দিক বৃদ্ধাঙ্গুলি দ্বারা মাসাহ করেন। পুনরায় এক অঞ্জলি পানি নিয়ে ডান পা ধৌত করেন এবং এক অঞ্জলি পানি নিয়ে বাম পা ধৌত করেন।                                                             সহীহ: আবূ দাউদ ১৩৭, তিরমিযী ৩৬, ইবনু মাজাহ ৪৩৯, দারিমী ৬৯৭, সহীহ ইবনু খুযায়মাহ ১৪৭।
103 | পরিচ্ছেদঃ ৮৫: মাথার সাথে কান মাসাহ করা ও তার বর্ণনা যা দিয়ে প্রমাণ করা হয় যে, উভয় কান মাথার অংশ                                                                                                                         ১০৩. কুতায়বাহ্ ও ‘উতবাহ্ ইবনু আবদুল্লাহ (রহ.) ..... ‘আবদুল্লাহ আস্ সুনাবিহী (রাঃ) হতে বর্ণিত। রাসূলুল্লাহ (সা.) বলেন: মু'মিন বান্দা যখন উযূ করে এবং কুলি করে তখন তার মুখের পাপ বের হয়ে যায়। যখন নাক ঝাড়ে তখন নাকের পাপ বের হয়ে যায়। যখন মুখমণ্ডল ধৌত করে তখন মুখমণ্ডলের পাপ বের হয়ে যায়। এমনকি তার চক্ষু-পলকের ভিতরের গুনাহ পর্যন্ত বের হয়ে যায়। যখন হাত ধৌত করে তখন হাতের পাপ বের হয়ে যায়। এমনকি তার নখের নীচের পাপ পর্যন্ত বের হয়ে যায়। যখন মাথা মাসাহ করে তখন মাথার পাপ বের হয়ে যায় এমনকি কানের পাপ পর্যন্ত বের হয়ে যায়। যখন পা ধৌত করে তখন পায়ের পাপ বের হয়ে যায়। এমনকি তার পায়ের নখের নীচের পাপ পর্যন্ত। তারপর মসজিদে যাওয়া ও সালাত আদায় করা তার জন্যে অতিরিক্ত (নফল) ইবাদত হিসেবে গণ্য হয়।                                                             সহীহ: মুয়াত্তা মালিক ৩০, ইবনু মাজাহ ২৮২, নাসায়ী’র “সুনানুল কুবরা” ১০৬।
104 | পরিচ্ছেদঃ ৮৬: পাগড়ীর উপর মাসাহ করা                                                                                                                         ১০৪. হুসায়ন ইবনু মানসূর (রহ.)… বিলাল (রাঃ) হতে বর্ণিত। তিনি বলেন, আমি নবী (সা.) -কে মোজা ও পাগড়ীর উপর মাসাহ করতে দেখেছি।                                                             সহীহ: মুসলিম ২৭৫, তিরমিযী ১০১, ইবনু মাজাহ ৫৬১।
105 | পরিচ্ছেদঃ ৮৬: পাগড়ীর উপর মাসাহ করা                                                                                                                         ১০৫. হুসায়ন ইবনু 'আবদুর রহমান আল জারজারায়ী (রহ.) ..... বিলাল (রাঃ) হতে বর্ণিত। তিনি বলেন আমি রাসূলুল্লাহ (সা.) -কে উভয় মোজার উপর মাসাহ করতে দেখেছি।                                                             সহীহ: মুসনাদে আহমাদ ২৩৯৬১, নাসায়ী’র "সুনানুল কুবরা” (১/৫৭১)।
106 | পরিচ্ছেদঃ ৮৬: পাগড়ীর উপর মাসাহ করা                                                                                                                         ১০৬. হান্নাদ ইবনুস সারী (রহ.)… বিলাল (রাঃ) হতে বর্ণিত। তিনি বলেন, আমি রাসূলুল্লাহ (সা.) কে পাগড়ী ও মোজার উপর মাসাহ করতে দেখেছি।                                                             সহীহ: মুসনাদে হুমায়দী ১৫০, বায়হাকী'র "সুনানুল কুবরা” (১/২৭১)।
107 | পরিচ্ছেদঃ ৮৭: কপালসহ পাগড়ীর উপর মাসাহ করা                                                                                                                         ১০৭. আমরা ইবনু আলী (রহ.)… মুগীরাহ (রাঃ) হতে বর্ণিত। রাসূলুল্লাহ (সা.) উযূ করেন (উযূতে) কপাল, পাগড়ী ও মোজার উপর মাসাহ করেন।                                                             সহীহ: মুসলিম ২৭৪, আবূ দাউদ ১৫০, তিরমিযী ১০০।
108 | পরিচ্ছেদঃ ৮৭: কপালসহ পাগড়ীর উপর মাসাহ করা                                                                                                                         ১০৮. ‘আমর ইবনু ‘আলী ও হুমায়দ ইবনু মাস্’আদাহ (রহ.) ..... মুগীরাহ্ ইবনু শুবাহ্ (রাঃ) হতে বর্ণিত। তিনি বলেন, রাসূলুল্লাহ (সা.) (কোন এক সফরে) পেছনে থেকে যান। আমিও তার সাথে পেছনে থেকে যাই। তিনি পায়খানা-প্রস্রাবের কাজ সারলেন। তারপর আমাকে প্রশ্ন করলেন, তোমার নিকট কি পানি আছে? আমি তার নিকট একটি পানির পাত্র নিয়ে এলাম। তিনি হাত ও মুখমণ্ডল ধুয়ে নিলেন। তারপর বাহু হতে আস্তিন উপরে উঠাতে চাইলেন। কিন্তু জামার হাতা চিকন হওয়াতে তা পারলেন না। তাই জামা (খুলে) কাঁধের উপর রেখে দেন এবং কনুই পর্যন্ত হাত ধৌত করেন এবং স্বীয় কপাল ও পাগড়ীর উপর মাসাহ করেন এবং মোজার উপরও মাসাহ করেন।                                                             সহীহ: মুসলিম ২৭৪, সহীহ আবূ দাউদ ১৩৮, ইবনু মাজাহ ১২৩৬, দারিমী ১৩৩৬, সহীহ ইবনু খুযায়মাহ ১৫১৪।
109 | পরিচ্ছেদঃ ৮৮: পাগড়ীর উপর কিভাবে মাসাহ করতে হবে?                                                                                                                         ১০৯. ইয়াকূব ইবনু ইব্রাহীম (রহ.) ..... ‘আমর ইবনু ওয়াহব আস্ সাকাফী (রহ.) হতে বর্ণিত। তিনি বলেন, আমি মুগীরাহ ইবনু শু’বাহ (রাঃ) হতে শুনেছি; তিনি বলেন, দুটি বিষয়ে আমি কারো নিকট প্রশ্ন করব না। কেননা, এ দু'টি কাজের সময় আমি স্বয়ং রাসূলুল্লাহ (সা.) -এর নিকট উপস্থিত ছিলাম। তিনি বলেন, আমরা এক সফরে রাসূলুল্লাহ (সা.) -এর সাথে ছিলাম। তিনি পায়খানা-প্রস্রাবের প্রয়োজনে বের হলেন। সেখান থেকে এসে উযূ করেন এবং মাথার সামনের দিক ও পাগড়ীর দু'পার্শ্বে এবং মোজার উপর মাসাহ করেন। আর অধঃস্তনের পেছনে ইমামের সালাত আদায় করা। রাসূলুল্লাহ (সা.) -কে আমি দেখেছি যে, তিনি এক সফরে গিয়েছিলেন। সালাতের সময় হয়ে যায়। অথচ নবী (সা.) তাদের নিকট পৌছতে বিলম্ব করলে লোকেরা সালাত শুরু করে দিল। আবদুর রহমান ইবনু 'আওফ (রাঃ)-কে তারা ইমাম নিযুক্ত করেন। তিনি তাদেরকে নিয়ে সালাত আদায় করলেন। (এমন সময়) রাসূলুল্লাহ (সা.) ফিরে আসেন এবং ইবনু আওফ-এর পেছনে বাকি সালাত আদায় করেন। ইবনু 'আওফ সালাম ফিরালে রাসূলুল্লাহ (সা.) দাঁড়িয়ে যান এবং যতটুকু সালাত ছুটে গিয়েছিল তিনি তা আদায় করেন।                                                             সহীহ: বুখারী’র “জুযউল কিরাআত” ১৯৬, সহীহ ইবনু খুযায়মাহ ১০৬৪।
110 | পরিচ্ছেদঃ ৮৯: উভয় পা ধোয়া ওয়াজিব                                                                                                                         ১১০. কুতায়বাহ্ ও মুআম্মাল ইবনু হিশাম (রহ.) ..... আবূ হুরায়রাহ্ (রাঃ) হতে বর্ণিত। তিনি বলেন, আবূল কাসিম (সা.) বলেছেন: (উযূর সময়) যার পায়ের গোড়ালি শুষ্ক থাকবে তার জন্যে জাহান্নামের ভীষণ শাস্তি।                                                             সহীহ: বুখারী ১৬৫, মুসলিম ২৪২।
111 | পরিচ্ছেদঃ ৮৯: উভয় পা ধোয়া ওয়াজিব                                                                                                                         ১১১. মাহমূদ ইবনু গয়লান ও ‘আমর ইবনু ‘আলী (রহ.) ..... ‘আবদুল্লাহ ইবনু ‘আমর (রাঃ) হতে বর্ণিত। তিনি বলেন, রাসূলুল্লাহ (সা.) এক দল লোককে উযূ করতে দেখেন। তাদের পায়ের টাখনুর দিকে তাকিয়ে দেখেন যে, তা শুষ্ক রয়েছে। তখন তিনি (সা.) তাদের উদ্দেশে বললেন, যাদের পায়ের টাখনু শুষ্ক থাকবে, তাদের জন্যে জাহান্নামের ভীষণ শাস্তি। তোমরা পরিপূর্ণরূপে উযূ কর।                                                             সহীহ: মুসলিম ২৪১, আবূ দাউদ ৯৭, ইবনু মাজাহ ৪৫০, দারিমী ৭০৬, মুসনাদে আহমাদ ৬৫২৮।
112 | পরিচ্ছেদঃ ৯০: কোন্ পা প্রথমে ধৌত করবে?                                                                                                                         ১১২. মুহাম্মাদ ইবনু আবদুর আ'লা (রহ.) ..... ‘আয়িশাহ্ (রাঃ) হতে বর্ণিত। তিনি উল্লেখ করেন যে, রাসূলুল্লাহ (সা.) উযূ করা, জুতা পরা ও চুল আঁচড়াতে যথাসম্ভব ডান দিক হতে আরম্ভ করা পছন্দ করতেন। হাদীসের অন্যতম রাবী শু’বাহ্ বলেন, ওয়াসিত্ব শহরে আমি আশ'আস (রাঃ) -কে বলতে শুনেছি, রাসূলুল্লাহ (সা.) তার সকল কাজ ডান দিক হতে শুরু করা ভালো মনে করতেন। তারপর কূফাতে আমি তাকে বলতে শুনেছি, তিনি [রাসূলুল্লাহ (সা.)] যথাসাধ্য ডান দিক হতে আরম্ভ করা ভালো মনে করতেন।                                                             সহীহ: বুখারী ১৬৮, ৪২৬, ৫৩৮০; মুসলিম ২৬৮, ইবনু মাজাহ ৪০১।
113 | পরিচ্ছেদঃ ৯১: দু' হাত দিয়ে দু' পা ধোয়া                                                                                                                         ১১৩. মুহাম্মাদ ইবনু বাশশার (রহ.) ..... ('আবদুর রহমান ইবনু আবদ) কয়সী (রাঃ) হতে বর্ণিত। এক সফরে রাসূলুল্লাহ (সা.) -এর সাথে তিনি ছিলেন, এমতাবস্থায় রাসূলুল্লাহ (সা.) -এর জন্যে পানি আনা হলে তিনি পাত্র থেকে উভয় হাতে পানি ঢেলে নিলেন এবং উভয় হাত একবার ধৌত করলেন। এক একবার করে মুখমণ্ডল ও দু’হাত কনুই পর্যন্ত ধুয়ে নিলেন। পরে ডান হাত দিয়ে পদদ্বয় ধুয়ে নিলেন।                                                             সনদ দুর্বল: সনদে উমারাহ্ ইবনু 'উসমান ইবনু হুনায়ফ নামক একজন বর্ণনাকারী রয়েছে, তার সম্পর্কে হাফিয ইবনু হাজার বলেন: মাকবূল। ইমাম যাহাবী বলেন তাকে চেনা যায় না; মুসনাদে আহমাদ ২৩১৬৭।
114 | পরিচ্ছেদঃ ৯২: আঙ্গুল খিলাল করার নির্দেশ                                                                                                                         ১১৪. ইসহাক ইবনু ইব্রাহীম ও মুহাম্মাদ ইবনু রাফি (রহ.) ..... ‘আসিম ইবনু লাকীত্ব সূত্রে তার পিতা লাকীত্ব (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: তুমি যখন উযূ করবে পরিপূর্ণরূপে উযূ করবে এবং আঙ্গুল খিলাল করবে।                                                             সহীহ: আবূ দাউদ ১৪২, তিরমিযী ৩৮, ইবনু মাজাহ ৪৪৮, সহীহ আবূ দাউদ ১৩০।
115 | পরিচ্ছেদঃ ৯৩: দু’পা ধৌত করার সংখ্যা                                                                                                                         ১১৫. মুহাম্মাদ ইবনু আদাম (রহ.) ..... আবূ হাইয়্যাহ্ আল ওয়াদি'ঈ (রহ.) হতে বর্ণিত। তিনি বলেন, আমি ‘আলী (রাঃ)-কে উযূ করতে দেখেছি। তিনি তিনবার দু' হাতের কজি পর্যন্ত ধৌত করলেন, তিনবার কুলি করেন, তিনবার নাক পরিষ্কার করেন। তিনবার মুখমণ্ডল ধৌত করেন এবং তিনবার করে দু' হাত কনুই পর্যন্ত ধৌত করেন। তারপর মাথা মাসাহ করেন এবং দু' পা তিনবার করে ধৌত করেন এবং বলেন, এটাই আল্লাহর রসূল (সা.) -এর উযূ।                                                             সহীহ: আবূ দাউদ ১১৬, তিরমিযী ৪৮, ইবনু মাজাহ ৪৩৬, সহীহ আবূ দাউদ ১০৫।
116 | পরিচ্ছেদঃ ৯৪: (হাত ও পা) ধৌত করার সীমা                                                                                                                         ১১৬. আহমাদ ইবনু ‘আমর ইবনুস্ সারহ ও হারিস ইবনু মিসকীন (রহ.) ..... ‘উসমান্ (রাঃ)-এর মুক্ত দাস হুমরান (রহ.) হতে বর্ণিত যে, উসমান (রাঃ) উযূর পানি আনতে বললেন। অতঃপর উযূ করেন, প্রথমে তিনি তিনবার দু হাতের কজি পর্যন্ত ধৌত করেন। পরে কুলি করেন ও নাকে পানি দেন। তারপর তিনবার চেহারা ধৌত করেন। এরপর তিনবার ডান ও বাম হাত কনুই পর্যন্ত ধৌত করেন। এরপর মাথা মাসাহ করেন এবং তিন তিনবার ডান ও বাম পা টাখনু পর্যন্ত ধৌত করেন। পরে বলেন, আমি রাসূলুল্লাহ (সা.) -কে এরূপ উযূ করতে দেখেছি। অতঃপর তিনি বলেন যে, রাসূলুল্লাহ (সা.) বলেছেন: যে ব্যক্তি আমার এ উযূর ন্যায় উযূ করবে এবং দাঁড়িয়ে দু' রাকআত সালাত (তাহিয়্যাতুল উযূ) একাগ্রচিত্তে আদায় করবে তার পেছনের গুনাহ ক্ষমা করে দেয়া হবে।                                                             সহীহ: বুখারী ১৫৯, মুসলিম ২২৬।
117 | পরিচ্ছেদঃ ৯৫: জুতা পরা অবস্থায় উযূ করা প্রসঙ্গ                                                                                                                         ১১৭. মুহাম্মাদ ইবনুল গয়লান (রহ.) ..... ‘উবায়দ ইবনু জুরায়জ (রহ.) হতে বর্ণিত। তিনি বলেন, আমি ‘আবদুল্লাহ ইবনু উমার (রাঃ)-কে বললাম, আমি দেখছি আপনি সিবতিয়্যাহ্ জুতা পরেন এবং এগুলো পরেই উযূ করেন (এর কারণ কি?)? ‘আবদুল্লাহ বলেন, আমি রাসূলুল্লাহ (সা.) -কে এ জুতা পরতে এবং তা পরে উযূ করতে দেখেছি।                                                             সহীহ: বুখারী ১৬৬, ৫৮৫১; মুসলিম ১১৮৭, সহীহ আবূ দাউদ ১৫৫৪।
118 | পরিচ্ছেদঃ ৯৬: মোজার উপর মাসাহ করা                                                                                                                         ১১৮. কুতায়বাহ্ (রহ.) ..... জারীর ইবনু 'আবদুল্লাহ (রাঃ) হতে বর্ণিত। তিনি উযূ করেন এবং মোজার উপর মাসাহ করেন। তাঁকে বলা হল, কি ব্যাপার! আপনি মোজার উপর মাসাহ করেন? তিনি উত্তরে বলেন, আমি রাসূলুল্লাহ (সা.) -কে মাসাহ করতে দেখেছি। আবদুল্লাহ-এর সাথীগণ জারীর-এর এ কথা পছন্দ করতেন এ কারণে যে, জারীর (রাঃ) নবী (সা.) -এর ইন্তিকালের সামান্য কিছু আগে ইসালাম গ্রহণ করেন।                                                             সহীহ: বুখারী ৩৮৭, মুসলিম ২৭২, ইবনু মাজাহ ৫৪৩, ইওয়াউল গালীল ৯৯।
119 | পরিচ্ছেদঃ ৯৬: মোজার উপর মাসাহ করা                                                                                                                         ১১৯. “আব্বাস ইবনু আবদুল আযীম (রহ.) ..... ‘আমর ইবনু উমাইয়াহ্ আয যামরী (রাঃ) হতে বর্ণিত। তিনি রাসূলুল্লাহ (সা.) -কে উযূ করতে দেখেছেন এবং (উযূতে) মোজার উপর মাসাহ করতে দেখেছেন।                                                             সহীহ: বুখারী ২০৪, ২০৫; ইবনু মাজাহ ৫৬২, দারিমী ৭১০।
120 | পরিচ্ছেদঃ ৯৬: মোজার উপর মাসাহ করা                                                                                                                         ১২০. ‘আবদুর রহমান ইবনু ইব্রাহীম দুহায়ম ও সুলায়মান ইবনু দাউদ (রহ.) ..... উসামাহ্ ইবনু যায়দ (রাঃ) হতে বর্ণিত। তিনি বলেন, রাসূলুল্লাহ (সা.) এবং বিলাল (রাঃ) মাদীনার বাজারে প্রবেশ করেন। তিনি (সা.) তাঁর পায়খানা-প্রস্রাবের প্রয়োজনে বাইরে যান এবং কিছুক্ষণ পর ফিরে আসেন। উসামাহ্ (রাঃ) বলেন, বিলাল (রাঃ)-কে প্রশ্ন করলাম, রাসূলুল্লাহ (সা.) সেখানে কি করেছেন? বিলাল (রাঃ) বলেন, নবী (সা.) তাঁর প্রয়োজনে বাইরে গিয়েছিলেন এবং ফিরে এসে উযূ করেন। অতঃপর তিনি তাঁর মুখমণ্ডল ও হাত ধৌত করেন, মাথা এবং মোজার উপর মাসাহ করেন। তারপর সালাত আদায় করেন।                                                             হাসান: সহীহ ইবনু খুযায়মা ১৮৫, মুসতাদরাক হাকিম (১/১৫১), বায়হাকী’র “সুনানুল কুবরা” (১/২৭৫), তা'লীকাত আল হাসসান (২/৩০৯)।
121 | পরিচ্ছেদঃ ৯৬: মোজার উপর মাসাহ করা                                                                                                                         ১২১. সুলায়মান ইবনু দাউদ ও হারিস ইবনু মিসকীন (রহ.) ..... সা'দ ইবনু আবূ ওয়াক্কাস (রাঃ) এর সূত্রে রাসূলুল্লাহ (সা.) হতে বর্ণিত যে, তিনি (সা.) মোজার উপর মাসাহ করেছেন।                                                             সহীহ: বুখারী ২০২, ইবনু মাজাহ ৫৪৬, মুসনাদে আহমাদ ৮৮, সহীহ ইবনু খুযায়মাহ ১৮২।
122 | পরিচ্ছেদঃ ৯৬: মোজার উপর মাসাহ করা                                                                                                                         ১২২. কুতায়বাহ্ (রহ.) ..... সা'দ ইবনু আবূ ওয়াক্কাস -এর সূত্রে মোজার উপর মাসাহ সম্পর্কে রাসূলুল্লাহ (সা.) হতে বর্ণিত যে, তাতে (অর্থাৎ মোজার উপর মাসাহ করাতে) কোন অসুবিধা নেই।                                                             সহীহ: মুসনাদে আহমাদ ১৪৫২, নাসায়ী’র “সুনানুল কুবরা” ১২৯, আস্ সহীহাহ ২৯৪০।
123 | পরিচ্ছেদঃ ৯৬: মোজার উপর মাসাহ করা                                                                                                                         ১২৩. ‘আলী ইবনু খশরম (রহ.) ..... মুগীরাহ্ ইবনু শু’বাহ্ (রাঃ) হতে বর্ণিত। তিনি বলেন, নবী (সা.) (একদিন) পায়খানা-প্রস্রাবের প্রয়োজন বাইরে গিয়েছিলেন। তিনি যখন ফিরে আসেন তখন আমি পানির পাত্র নিয়ে হাজির হই। আমি তাকে পানি ঢেলে দেই, তিনি (সা.) উযূ করেন। (প্রথমে) দু'হাতের কজি পর্যন্ত ধৌত করেন। তারপর চেহারা ধৌত করেন। তারপর কনুই পর্যন্ত দু' হাত ধুতে চান। কিন্তু জামার হাতা অপ্রশস্ত হওয়ায় তা পারেননি। তাই জুব্বার নীচের দিক দিয়ে হাত বের করেন এবং কনুই পর্যন্ত ধৌত করেন এবং মোজার উপর মাসাহ করেন। এরপর আমাদের সাথে নিয়ে সালাত আদায় করেন।                                                             সহীহ: বুখারী ৩৬৩, মুসলিম ২৭৪; কিন্তু তিনি আমাদের সাথে নিয়ে সালাত আদায় করেন”- এ অংশটুকু ভুল, কেননা এ ঘটনায় তিনি ইবনু 'আওফ-এর পিছনে সালাত আদায় করেছিলেন। [দ্রঃ ৮২]
124 | পরিচ্ছেদঃ ৯৬: মোজার উপর মাসাহ করা                                                                                                                         ১২৪. কুতায়বাহ্ ইবনু সাঈদ (রহ.) ..... মুগীরাহ্ ইবনু শু’বাহ্ (রাঃ) সূত্রে রাসূলুল্লাহ (সা.) হতে বর্ণিত। তিনি (সা.) তাঁর প্রয়োজনে বাইরে যান। মুগীরাহ্ (রাঃ) পানির পাত্র নিয়ে তাঁর অনুসরণ করেন। রাসূলুল্লাহ (সা.) তার প্রয়োজন সমাধা করার পর উযূ করেন এবং মোজার উপর মাসাহ করেন। উযূ করার সময় মুগীরাহ্ (রাঃ) তাঁকে পানি ঢেলে দেন।                                                             সহীহ: বুখারী ২০৩, মুসলিম ২৭৪, ইবনু মাজাহ ৫৪৫।
125 | পরিচ্ছেদঃ ৯৭: ভ্রমণে মোজার উপর মাসাহ করা প্রসঙ্গ                                                                                                                         ১২৫. মুহাম্মাদ ইবনু মানসূর (রহ.) ..... হামযাহ্ ইবনু মুগীরাহ্ (রহ.) সূত্রে তার পিতা মুগীরাহ্ ইবনু শুবাহ্ (রাঃ) হতে বর্ণিত। তিনি বলেন, আমি এক সফরে নবী (সা.) -এর সাথে ছিলাম। তিনি আমাকে বলেন, হে মুগীরাহ্! তুমি পেছনে থাক এবং (লোকেদের বললেন,) হে লোক সকল! তোমরা চলতে থাক। আমি পেছনে থাকলাম, আমার সাথে পানির একটি পাত্র ছিল। লোকেরা চলে গেলেন। তারপর রাসূলুল্লাহ (সা.) পায়খানা-প্রস্রাবের প্রয়োজনে যান। তিনি যখন ফিরে আসেন তখন আমি তাকে (উযূর জন্য) পানি ঢেলে দিতে থাকি। তার পরনে অপ্রশস্ত হাতাওয়ালা একটি রুমী জুব্বা ছিল। তিনি তাঁর হাত বের করতে চাইলেন, কিন্তু জামার হাতা অপ্রশস্ত হওয়ার কারণে পারলেন না। ফলে জুব্বার নীচের দিক দিয়ে হাত বের করেন। তারপর মুখমণ্ডল ও হাত ধৌত করেন এবং মাথা ও মোজার উপর মাসাহ করেন।   ১২৫/ক. ইসহাক ইবনু ইব্রাহীম (রহ.) ..... মুগীরাহ্ ইবনু শুবাহ্ (রাঃ) হতে বর্ণিত। রাসূলুল্লাহ (সা.) জওরাবাহ (সূতী মোজা) এবং জুতার উপর মাসাহ করেছেন। আবূ ‘আবদুর রহমান বলেন, এ বর্ণনাতে কেউ আবূ কয়স-এর অনুসরণ করেছেন বলে আমাদের জানা নেই। মুগীরাহ্ (রা) হতে সঠিক বর্ণনা এই যে, নবী (সা.) মোজার উপর মাসাহ করেছেন।  ১২৫/ক সহীহ: ইবনু মাজাহ ৫৫৯, ইরওয়াউল গালীল ১০১                                                                সহীহ: মুসলিম ২৭৪, মুসনাদে হুমায়দী ৭৫৭।
126 | পরিচ্ছেদঃ ৯৮: মুসাফিরের জন্য মোজার উপর মাসাহ করার সময়সীমা                                                                                                                         ১২৬. কুতায়বাহ্ (রহ.) ..... সফওয়ান ইবনু ‘আসসাল (রাঃ) হতে বর্ণিত। তিনি বলেন, আমরা যখন সফর অবস্থায় থাকি তখন নবী (সা.) আমাদেরকে তিন দিন তিন রাত পর্যন্ত মোজা না খোলার ব্যাপারে অনুমতি দিয়েছেন।                                                             হাসান: তিরমিযী'র “দা'ওয়াত” ৩৫৫, ইবনু মাজাহ ৪৭৮, মুসনাদে হুমায়দী ৮৮১।
127 | পরিচ্ছেদঃ ৯৮: মুসাফিরের জন্য মোজার উপর মাসাহ করার সময়সীমা                                                                                                                         ১২৭. আহমাদ ইবনু সুলায়মান আর রুহাভী (রহ.) ..... যির (রহ.) হতে বর্ণিত। তিনি বলেন, আমি সওয়ান ইবনু 'আসসালকে মোজার উপর মাসাহ করা সম্বন্ধে প্রশ্ন করেছিলাম। তিনি বলেছিলেন, রাসূলুল্লাহ (সা.) আমাদেরকে আদেশ করতেন, আমরা যখন সফর অবস্থায় থাকি তখন যেন মোজার উপর মাসাহ করি এবং তিন দিন, অপবিত্রতার অবস্থা ছাড়া পায়খানা-প্রস্রাব অথবা নিদ্রার কারণে তা না খুলি।                                                             হাসান: নাসায়ী’র “সুনানুল কুবরা” ১৪৫, ইওয়াউল গালীল ১০৪।
128 | পরিচ্ছেদঃ ৯৯: মুকীমের জন্যে মোজার উপর মাসাহ করার সময়সীমা                                                                                                                         ১২৮. ইসহাক্ব ইবনু ইব্রাহীম (রহ.) ..... ‘আলী (রাঃ) হতে বর্ণিত। তিনি বলেন, রাসূলুল্লাহ (সা.) মাসাহ করার ব্যাপারে মুসাফিরের জন্যে তিনদিন তিনরাত এবং মুকীমের জন্যে একদিন একরাত সময় নির্ধারণ করেছেন।                                                             সহীহ: মুসলিম ২৭৬, ইবনু মাজাহ ৫৫২, দারিমী ৭১৪, মুসনাদে আহমাদ ৭৪৮, মুসনাদে হুমায়দী ৪৬।
129 | পরিচ্ছেদঃ ৯৯: মুকীমের জন্যে মোজার উপর মাসাহ করার সময়সীমা                                                                                                                         ১২৯. হান্নাদ ইবনুস্ সারী (রহ.) ..... শুরায়হ্ ইবনু হানী (রহ.) হতে বর্ণিত। তিনি বলেন, আমি ‘আয়িশাহ (রাঃ)-কে মোজার উপর মাসাহ সম্বন্ধে জিজ্ঞেস করলাম, তিনি বললেন, ‘আলী (রাঃ)-এর নিকট যাও, তিনি এ ব্যাপারে আমার থেকে বেশি জানেন। তারপর আমি ‘আলী (রাঃ)-এর নিকট আসলাম এবং তাঁকে মাসাহ করার ব্যাপারে জিজ্ঞেস করলাম। তিনি বললেন, রাসূলুল্লাহ (সা.) আমাদের নির্দেশ করতেন এ মর্মে যে, মুক্বীম একদিন একরাত এবং মুসাফির তিনদিন তিনরাত মাসাহ করবে।                                                             সহীহ: মুসলিম ২৭৬, মুসনাদে আহমাদ ৯০৬, সহীহ ইবনু খুযায়মাহ ১৯৪।
130 | পরিচ্ছেদঃ ১০০: উযূ ভঙ্গ হওয়া ছাড়া উযূ করার বর্ণনা                                                                                                                         ১৩০. ‘আমর ইবনু ইয়াযীদ (রহ.) ..... ‘আবদুল মালিক ইবনু মায়সারাহ্ (রহ.) হতে বর্ণিত। তিনি বলেন, আমি নাযযাল ইবনু সাবরাহ্-কে বলতে শুনেছি যে, আমি ‘আলী (রাঃ)-কে দেখলাম যে, তিনি যুহরের সালাত আদায় করলেন এবং জনসাধারণের প্রয়োজন পূরণার্থে বসলেন, যখন ‘আসরের সময় উপস্থিত হল তখন তার কাছে একটি পানির পাত্র আনা হলো। তিনি তা হতে এক কোষ পানি নিলেন এবং তা দ্বারা চেহারা, দু' হাত মাথা এবং উভয় পা মাসাহ করলেন। পরে দাঁড়িয়ে উদ্ধৃত্ত পানি পান করলেন এবং বললেন, অনেক লোক এরূপ পান করাকে খারাপ মনে করে। অথচ আমি রাসূলুল্লাহ (সা.) -কে এরূপ করতে দেখেছি। আর এটা হলো ঐ ব্যক্তির উযূ যার উযূ ভঙ্গ হয়নি।                                                             সহীহ: বুখারী ৫৬১৬, আবূ দাউদ ৩৭১৮, সহীহ ইবনু খুযায়মাহ ১৬, মুসনাদে আহমাদ ১০০৫, তিরমিযী’র “মুখতাসার শামায়িল মুহাম্মাদিয়্যাহ ১৭৯।
131 | পরিচ্ছেদঃ ১০১: প্রত্যেক সালাতের জন্যে উযূ করা প্রসঙ্গ                                                                                                                         ১৩১. মুহাম্মাদ ইবনু ‘আবদুল আ'লা (রহ.) ..... ‘আমর ইবনু ‘আমির (রহ.)-এর সূত্রে আনাস (রাঃ) হতে বর্ণিত। নবী (সা.) -এর নিকট পানির একটি ছোট পাত্র আনা হলো এবং তিনি উযূ করলেন। আমি (‘আমর) বললাম, নবী (সা.) - প্রত্যেক সালাতের জন্যে উযূ করতেন কি? তিনি বললেন, হ্যাঁ। আমর বললেন, আর আপনারা (সাহাবীগণ)? তিনি বললেন, আমরা উযূ ভঙ্গ না হওয়া পর্যন্ত সালাত আদায় করতাম। তিনি (আমর) বলেন, একই উযূ দ্বারা আমরা বহু সালাত আদায় করতাম।”                                                             সহীহ: বুখারী ২১৪, আবূ দাউদ ১৭১, তিরমিযী ৬০, ইবনু মাজাহ ৫০৯, দারিমী ৭২০।
132 | পরিচ্ছেদঃ ১০১: প্রত্যেক সালাতের জন্যে উযূ করা প্রসঙ্গ                                                                                                                         ১৩২. যিয়াদ ইবনু আইয়ূব (রহ.) ..... ইবনু আব্বাস (রাঃ) হতে বর্ণিত। রাসূলুল্লাহ (সা.) শৌচাগার হতে বের হলে তার নিকট কিছু খাদ্য আনা হলো। উপস্থিত লোকেরা বললো, আপনার জন্যে উযূর পানি আনব কি? তিনি বললেন, আমাকে তো উযূ করার আদেশ করা হয়েছে যখন আমি সালাতের জন্যে প্রস্তুত হই।                                                             সহীহ: আবূ দাউদ ৩৭৬০, তিরমিযী ১৮২৪, ১৮৪৭; মুসনাদে আহমাদ ২৫৪৯, সহীহ ইবনু খুযায়মাহ ৩৫।
133 | পরিচ্ছেদঃ ১০১: প্রত্যেক সালাতের জন্যে উযূ করা প্রসঙ্গ                                                                                                                         ১৩৩. ‘উবায়দুল্লাহ ইবনু সাঈদ (রহ.) ..... ইবনু বুরয়দাহ্ সূত্রে তার পিতা বুরয়দাহ্ (রাঃ) হতে বর্ণিত। তিনি বলেন, রাসূলুল্লাহ (সা.) প্রত্যেক সালাতের জন্যে উযূ করতেন। কিন্তু মক্কা বিজয়ের দিন তিনি একই উযূ দ্বারা কয়েক ওয়াক্তের সালাত আদায় করলেন, তখন ‘উমার (রাঃ) তাঁকে বললেন, (হে আল্লাহর রসূল!) আজ আপনি এমন কাজ করলেন যা এর আগে করেননি। নবী (সা.) বললেন, হে ‘উমার! ইচ্ছা করেই আমি এমন করেছি।                                                             সহীহ: মুসলিম ২৭৭, আবূ দাউদ ১৭২, তিরমিযী ৬১, ইবনু মাজাহ ৫১০, দারিমী ৯, সহীহ ইবনু খুযায়মাহ্ ১২।
134 | পরিচ্ছেদঃ ১০২: (উযূর পরে) পানি ছিটানো                                                                                                                         ১৩৪. ইসমাঈল ইবনু মাস্'ঊদ (রহ.) ..... হাকাম (রাঃ)-এর পিতা সুফইয়ান (রাঃ) হতে বর্ণিত। রাসূলুল্লাহ (সা.) যখন উযূ করতেন তখন এক কোষ পানি নিতেন এবং তা এরূপ ছিটাতেন। শু’বাহ (বিশিষ্ট রাবী) তা স্বীয় পুরুষাঙ্গের উপর ছিটিয়ে দেখালেন। আমি এটা ইব্রাহীম-এর কাছে উল্লেখ করলে তিনি আশ্চর্যান্বিত হলেন। শায়খ ইবনু সুন্নী বলেন, হাকাম সুফইয়ান সাকাফী-এর ছেলে।                                                             সহীহ: আবূ দাউদ ১৬৮, ইবনু মাজাহ ৪৬১।
135 | পরিচ্ছেদঃ ১০২: (উযূর পরে) পানি ছিটানো                                                                                                                         ১৩৫. ‘আব্বাস ইবনু মুহাম্মাদ আদ্ দূরী ও আহমাদ ইবনু হারব (রহ.) ..... হাকাম ইবনু সুফইয়ান (রাঃ) হতে বর্ণিত। তিনি বলেন, আমি রাসূলুল্লাহ (সা.) -কে দেখেছি, তিনি (সা.) উযূ করলেন এবং তাঁর লজ্জাস্থানের উপর পানি ছিটালেন। আহমাদ বলেছেন, পরে তার লজ্জাস্থানের উপর পানি ছিটালেন।                                                             সহীহ: আবূ দাউদ ১৬৮, ইবনু মাজাহ ৪৬১।
136 | পরিচ্ছেদঃ ১০৩: উযূর উদ্বৃত্ত পানি দ্বারা লাভবান হওয়া                                                                                                                         ১৩৬. আবূ দাউদ ও সুলায়মান ইবনু সায়ফ (রহ.) ... আবূ হাইয়্যাহ্ (রহ.) হতে বর্ণিত। তিনি বলেন, আমি ‘আলী (রাঃ)-কে দেখলাম, তিনি তিন তিন বার করে (উযূর অঙ্গুলগুলো ধৌত করে) উযূ করলেন, পরে দাঁড়ালেন এবং উযূর বাকি পানি পান করলেন, আর বললেন, রাসূলুল্লাহ (সা.) যেমন করেছিলেন আমি তেমন করলাম।                                                             সহীহ: আবূ দাউদ ১১৬, তিরমিযী ৪৪, ইবনু মাজাহ ৪৩৬, মুসনাদে আহমাদ ৯৭১, ১০২৫, ১২০৪।
137 | পরিচ্ছেদঃ ১০৩: উযূর উদ্বৃত্ত পানি দ্বারা লাভবান হওয়া                                                                                                                         ১৩৭. মুহাম্মাদ ইবনু মানসূর (রহ.) ..... ‘আওন ইবনু আবূ জুহায়ফাহ্ সূত্রে তার পিতা আবূ জুহায়ফাহ্ (রাঃ) হতে বর্ণিত। তিনি বলেন, আমি বাতহা নামক স্থানে নবী (সা.) -এর নিকট আসলাম। তারপর দেখলাম বিলাল (রাঃ) তাঁর উযূর অবশিষ্ট পানি বের করলেন, আর লোকেরা সে দিকে দৌড়াচ্ছে। আমিও তার কিছু পেলাম। তারপর তার সামনে একটি লাঠি স্থাপন করলাম, তিনি লোকেদের ইমাম হয়ে সালাত আদায় করলেন। আর গাধা, কুকুর এবং মহিলা তাঁর সামনে দিয়ে চলাচল করছিল।                                                             সহীহ: বুখারী ৩৫৬৬, মুসলিম ৫০৩, ইরওয়াউল গালীল ২৩৩।
138 | পরিচ্ছেদঃ ১০৩: উযূর উদ্বৃত্ত পানি দ্বারা লাভবান হওয়া                                                                                                                         ১৩৮. মুহাম্মাদ ইবনু মানসূর (রহ.) ..... সুফইয়ান (রহ.) হতে বর্ণিত। তিনি ইবনুল মুনকাদির (রাঃ) কে বলতে শুনেছেন, তিনি বলেন, আমি জাবির (রাঃ)-কে বলতে শুনেছি যে, তিনি বলেন, আমি অসুস্থ হয়ে পড়লে রাসূলুল্লাহ (সা.) এবং আবূ বাকর (রাঃ) আমাকে দেখতে আসলেন, তাঁরা দেখলেন, আমি জ্ঞানশূন্য হয়ে পড়েছি। এরূপ দেখে রাসূলুল্লাহ (সা.) - উযূ করলেন এবং আমার ওপর তার উযূর পানি ছিটিয়ে দিলেন।                                                             সহীহ: বুখারী ৫৬৫১, মুসলিম ১৬১৬, ইবনু মাজাহ ২৭২৮।
139 | পরিচ্ছেদঃ ১০৪: উযূ ফরয হওয়া প্রসঙ্গ                                                                                                                         ১৩৯. কুতায়বাহ্ (রহ.) ..... আবূল মালীহ সূত্রে তার পিতা [উসামাহ্ ইবনু উমায়র (রাঃ)] হতে বর্ণিত। তিনি বলেন, রাসূলুল্লাহ (সা.) বলেছেন: আল্লাহ তা'আলা পবিত্রতা ব্যতীত কোন সালাত গ্রহণ করেন না এবং অবৈধভাবে উপার্জিত মালের সদাক্বাহ্ গ্রহণ করেন না।                                                             সহীহ: আবূ দাউদ ১৬, ইবনু মাজাহ ২৭১, দারিমী ৬৮৬, ইওয়াউল গালীল ১২০।
140 | পরিচ্ছেদঃ ১০৫: উযূতে সীমালঙ্ঘন                                                                                                                         ১৪০. মাহমূদ ইবনু গয়লান (রহ.) ..... ‘আমর ইবনু শু‘আয়ব (রহ.) তাঁর পিতার সূত্রে তাঁর দাদা হতে বর্ণিত। তিনি বলেন, একজন বেদুঈন নবী (সা.) -এর নিকট এসে তাকে উযূ সম্বন্ধে জিজ্ঞেস করলো। তিনি (সা.) তাঁকে উযূর অঙ্গ তিন তিনবার ধৌত করে দেখালেন। আর বললেন, উযূ এভাবেই করতে হয়। যে লোক এর উপর বাড়ালো সে সীমালঙ্ঘন ও যুলম করল।                                                             সহীহ: আবূ দাউদ ১৩৫, ইবনু মাজাহ ৪২২, মুসনাদে আহমাদ ৬৬৮৪, সহীহ ইবনু খুযায়মাহ্ ১৭৪।
141 | পরিচ্ছেদঃ ১০৬: ভালোভাবে উযূ করার নির্দেশ                                                                                                                         ১৪১. ইয়াহইয়া ইবনু হাবীব ইবনু ‘আরাবী (রহ.) ..... ‘আবদুল্লাহ ইবনু উবায়দুল্লাহ ইবনু আব্বাস (রাঃ) হতে বর্ণিত। তিনি বলেন যে, আমরা ‘আবদুল্লাহ ইবনু আব্বাস (রাঃ)-এর নিকট বসা ছিলাম। তিনি বললেন, আল্লাহর কসম! অন্য লোকদের বাদ দিয়ে রাসূলুল্লাহ (সা.) আমাদের বিশেষভাবে কোন বিষয়ে বলেননি, তিনটি বিষয় ছাড়া- (১) তিনি আমাদের ভালোভাবে উযূ করার নির্দেশ দিয়েছেন; (২) আমাদের সদাক্বাহ্ খেতে মানা করেছেন এবং (৩) নিষেধ করেছেন গাধাকে ঘোড়ার উপর পাল দিতে।                                                             সহীহ: আবূ দাউদ ৮০৮, তিরমিযী ১৭০১, ইবনু মাজাহ ৪২৬, সহীহ ইবনু খুযায়মাহ ১৭৫, সহীহ আবূ দাউদ ৭৬৯।
142 | পরিচ্ছেদঃ ১০৬: ভালোভাবে উযূ করার নির্দেশ                                                                                                                         ১৪২. কুতায়বাহ্ (রহ.) ..... ‘আবদুল্লাহ ইবনু ‘আমর (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: তোমরা ভালোভাবে উযূ করবে।                                                             সহীহ: মুসলিম ২৪১, আবূ দাউদ ৯৭, ইবনু মাজাহ ৪৫০, দারিমী ৭০৬, মুসনাদে আহমাদ ৬৫২৮। দ্রিঃ ১১১)
143 | পরিচ্ছেদঃ ১০৭: পূর্ণরূপে উযূ করার ফযীলত                                                                                                                         ১৪৩. কুতায়বাহ্ (রহ.) ..... আবূ হুরায়রাহ্ (রাঃ) হতে বর্ণিত। রাসূলুল্লাহ (সা.) বলেছেন: আমি কি তোমাদের এমন জিনিসের খোঁজ দিব না যা দ্বারা আল্লাহ তা'আলা গুনাহসমূহ দূর করে দেবেন এবং সম্মান বাড়াবেন? তা হলো কষ্টদায়ক অবস্থায়ও ভালোভাবে উযূ করা, মসজিদের দিকে অধিক পদচালনা করা, আর এক সালাতের পর অন্য সালাতের অপেক্ষায় থাকা। এটাই রিবাত্ব, এটাই রিবাত্ব, এটাই রিবাত্ব। অর্থাৎ ইসালামী রাষ্ট্রের সীমানা পাহারা দেয়ার ন্যায় সাওয়াব এতে রয়েছে।                                                             সহীহ: মুসলিম ২৫১, তিরমিযী ৫, ৫১; মুয়াত্তা মালিক ৫৫।
144 | পরিচ্ছেদঃ ১০৮: আদেশ অনুযায়ী যে ব্যক্তি উযূ করে তার সাওয়াব                                                                                                                         ১৪৪. কুতায়বাহ্ ইবনু সাঈদ (রহ.) ..... ‘আসিম ইবনু সুফইয়ান আস্ সাকাফী (রহ.) হতে বর্ণিত। তারা সালাসিল জিহাদে যোগদান করেছিলেন; কিন্তু যুদ্ধ করার সুযোগ পাননি। পরে তারা শত্রুর মোকাবিলা করার জন্যে প্রস্তুত রইলেন এবং মু'আবিয়াহ্ (রাঃ) -এর কাছে ফিরে গেলেন তখন তাঁর নিকট আবূ আইয়ুব এবং উক্বাহ ইবনু ‘আমির (রাঃ) উপস্থিত ছিলেন। তখন ‘আসিম বললেন, হে আবূ আইয়ূব! এ বৎসর আমরা যুদ্ধের সুযোগ পেলাম না। আর আমাদের বলা হয়েছে যে, যে লোক চারটি মসজিদে সালাত আদায় করবে তার পাপসমূহ মার্জনা করা হবে। তিনি বললেন, হে ভাতিজা! আমি কি তোমাকে এর চেয়ে সহজতর পন্থা বলে দেব না? আমি রাসূলুল্লাহ (সা.) -কে বলতে শুনেছি; যে ব্যক্তি নির্দেশ অনুযায়ী উযূ করবে আর নির্দেশ অনুযায়ী সালাত আদায় করবে তার আগের পাপসমূহ ক্ষমা করা হবে। (তারপর বললেন,) হে ‘উক্ববাহ্! বিষয়টি কি এ রকম? তিনি বললেন, হ্যাঁ!                                                             সহীহ: ইবনু মালিক-এর “ইকামাতুস সালাহ” ১৩৯৬, দারিমী ৭১৭, ইবনু হিব্বান-এর “মাওয়ারিদ” ১৬৬।
145 | পরিচ্ছেদঃ ১০৮: আদেশ অনুযায়ী যে ব্যক্তি উযূ করে তার সাওয়াব                                                                                                                         ১৪৫. মুহাম্মাদ ইবনুল আ'লা (রহ.) ..... হুমরান ইবনু আবান (রহ.) হতে বর্ণিত। তিনি আবূ বুরদাহ (রাঃ)-কে মসজিদে এ সংবাদ দিয়েছেন যে, তিনি ‘উসমান (রাঃ)-কে রাসূলুল্লাহ (সা.) থেকে বর্ণনা করতে শুনেছেন, যে লোক আল্লাহর নির্দেশ অনুযায়ী উযূ সম্পন্ন করবে, তার পাঁচ ওয়াক্ত সালাত এর মধ্যবর্তী সময়ের পাপসমূহের জন্যে কাফফারাহ্ স্বরূপ বিবেচিত হবে।                                                             সহীহ: মুসলিম ২৩১, ইবনু মাজাহ ৪৫৯, মুসনাদে আহমাদ ৫০৩।
146 | পরিচ্ছেদঃ ১০৮: আদেশ অনুযায়ী যে ব্যক্তি উযূ করে তার সাওয়াব                                                                                                                         ১৪৬. কুতায়বাহ্ (রহ.) ..... ‘উসমান (রাঃ)-এর আযাদকৃত দাস হুমরান (রহ.) হতে বর্ণিত। উসমান (রাঃ) বলেন, আমি রাসূলুল্লাহ (সা.) -কে বলতে শুনেছি যে, যে ব্যক্তি সুন্দরভাবে উযূ করে, অতঃপর সালাত আদায় করে তার এ সালাত ও পরবর্তী আদায়কৃত সালাতের মধ্যবর্তী সময়ের পাপসমূহ ক্ষমা করে দেয়া হবে।                                                             সহীহ: বুখারী ১৬০, মুসলিম ২২৭, তা'লীকুর রাগীব (১/৯৪)।
147 | পরিচ্ছেদঃ ১০৮: আদেশ অনুযায়ী যে ব্যক্তি উযূ করে তার সাওয়াব                                                                                                                         ১৪৭. ‘আমর ইবনু মানসূর (রহ.) ..... মু'আবিয়াহ্ ইবনু সালিহ (রহ.) হতে বর্ণিত। তিনি বলেন, আবূ ইয়াহইয়া, সুলায়ম ইবনু ‘আমির, যামরাহ্ ইবনু হাবীব এবং আবূ ত্বলহাহ্ নু'আয়ম ইবনু যিয়াদ (রহ.) আমাকে বলেছেন যে, আমরা আবূ উমামাহ্ আল বাহিলী (রাঃ)-কে বলতে শুনেছি, তিনি বলেন, আমি আমর ইবনু আবাসাহ্ (রাঃ)-কে বলতে শুনেছি; তিনি বলেন, আমি বললাম, হে আল্লাহর রসূল! উযূ কিভাবে করতে হয়? তিনি বললেন, উযূ! তুমি যখন উযূ কর এবং তোমার হস্ত তালুদ্বয় ধৌত কর এবং পরিষ্কার করে ধৌত কর তখন তোমার পাপসমূহ তোমার নখের ভেতর হতে এবং তোমার অঙ্গুলির অগ্রভাগ হতে বের হয়ে যায়। আর যখন তুমি কুলি ও নাকের ভেতরকার অংশ ধৌত কর এবং তোমার চেহারা ধৌত কর ও কনুই পর্যন্ত হাত ধৌত কর এবং মাথা মাসাহ কর ও টাখনু পর্যন্ত পা ধৌত কর, তখন তুমি তোমার সাধারণ পাপসমূহ যেন ধুয়ে ফেললে। আর যখন তুমি তোমার চেহারা আল্লাহ তা'আলার জন্যে স্থাপন কর, তখন তুমি পাপ হতে ঐ দিনের মতো মুক্ত হয়ে যাও, যেদিন তোমার জননী তোমাকে জন্ম দিয়েছিল। আবূ উমামাহ্ বলেন, আমি বললাম, হে ‘আমর ইবনু 'আবাসাহ্! দেখ তুমি কি বলছ! একই মাজলিসে কি এসব কিছু দান করা হয়? তিনি বললেন, আল্লাহর কসম। আমি বৃদ্ধাবস্থায় পৌছেছি আর আমার মৃত্যু নিকটবর্তী। এমতাবস্থায় আমার কোন অভাবও নেই যে, আমি রাসূলুল্লাহ (সা.) -এর সম্পর্কে মিথ্যা বলবো। রাসূলুল্লাহ (সা.) থেকে আমার দু কান তা শ্রবণ করেছে আর আমার অন্তর তা মনে রেখেছে।                                                             সহীহ: তিরমিযী ৩৫৭৯, সহীহ ইবনু খুযায়মাহ ১১৪৭, তা'লীকুর রাগীব (১/৯৬)।
148 | পরিচ্ছেদঃ ১০৯: উযূ শেষে যা বলতে হয়                                                                                                                         ১৪৮. মুহাম্মাদ ইবনু ‘আলী ইবনু হারব আল মারওয়াযী (রহ.) ..... উমার ইবনুল খত্ত্বাব (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: যে ব্যক্তি ভালোভাবে উযূ করে আর বলে- “আশহাদু আল্লা-ইলা-হা ইল্লাল্লহু ওয়া আশহাদু আন্না মুহাম্মাদান আবদুহু ওয়া রসূলুহ।” অর্থাৎ- “আমি সাক্ষ্য দিচ্ছি যে, আল্লাহ ছাড়া কোন ইলাহ নেই এবং মুহাম্মাদ (সা.) তাঁর বান্দা ও রসূল।” তার জন্যে জান্নাতের আটটি দরজাই খুলে দেয়া হবে। সে যে দরজা দিয়ে ইচ্ছে প্রবেশ করবে।                                                             সহীহ: মুসলিম ২৩৪, ইবনু খুযায়মাহ ২২৩, ইবনু মাজাহ ৪৭০, ইরওয়াউল গালীল ৯৬।
149 | পরিচ্ছেদঃ ১১০: উযূর জ্যোতি                                                                                                                         ১৪৯. কুতায়বাহ্ (রহ.) ..... আবূ হাযিম (রাঃ) হতে বর্ণিত। তিনি বলেন, আবূ হুরায়রাহ্ (রাঃ) সালাতের জন্যে উযূ করছিলেন, আর আমি তার পেছনে ছিলাম। তিনি তাঁর দু’হাত ধৌত করছিলেন তাঁর বগল পর্যন্ত, তখন আমি তাকে বললাম, হে আবূ হুরায়রাহ্! এ কোন্ রকম উযূ? তিনি আমাকে বললেন, হে ফাররুখ-এর বংশধর! তোমরা এখানে? যদি আমি আগে জানতাম যে, তোমরা এখানে আছ তাহলে আমি এরূপ উযূ করতাম না। আমি আমার বন্ধু [রাসূলুল্লাহ (সা.)] -কে বলতে শুনেছি যে, মু'মিনের জ্যোতি ঐ পর্যন্ত পৌছবে যে পর্যন্ত উযূর পানি পৌছে।                                                             সহীহ: মুসলিম ২৫০, সহীহ ইবনু খুযায়মাহ ৮, আস্ সহীহাহ ২৫২।
150 | পরিচ্ছেদঃ ১১০: উযূর জ্যোতি                                                                                                                         ১৫০. কুতায়বাহ্ (রহ.) ..... আবূ হুরায়রাহ্ (রাঃ) থেকে বর্ণিত। রাসূলুল্লাহ (সা.) একবার কবরস্থানের দিকে গেলেন। (তথায় উপস্থিত হয়ে) তিনি বললেন, হে মু'মিন সম্প্রদায়ের ঘরের অধিবাসী! তোমাদের ওপর সালাম, আমরাও ইনশা-আল্ল-হ তোমাদের সঙ্গে মিলিত হবো। আমি আশা করি আমার ভাইদেরকে দেখতে পাব। উপস্থিত সাহাবায়ি কিরাম জিজ্ঞেস করলেন, হে আল্লাহর রসূল! আমরা কি আপনার ভাই নই? তিনি (সা.) বললেন, বরং তোমরা আমার সাহাবী। আর আমার ভাই হলো যারা পরবর্তীকালে আসবে, আর আমি হাওযে কাওসারে তাদের অগ্রবর্তী হবো। তারা বললেন, হে আল্লাহর রসূল! আপনার যে সকল উম্মত পরবর্তীকালে আসবে আপনি তাদের কিভাবে চিনবেন? তিনি (রাঃ) বললেন, তোমরা বলতো একদল কালো ঘোড়ার মধ্যে যদি কোন লোকের সাদা চেহারা ও সাদা হস্তপদ বিশিষ্ট ঘোড়া থাকে তবে কি সে লোক তার ঘোড়া চিনে নিতে পারবে না? তারা বললো, হ্যাঁ। তিনি (সা.) বললেন, কিয়ামতের দিন উযূর দরুন তাদের হস্তপদ উজ্বল হবে। আর আমি হাওযে কাওসারের কাছে তাদের অগ্রগামী হবো।                                                             সহীহ: মুসলিম ২৪৯, আবূ দাউদ ৩২৩৭, ইবনু মাজাহ ৪৩০৬, মুসনাদে আহমাদ ৭৯৮০, বায়হাকী’র “সুনানুল কুবরা” (৪/৭৮), মুসনাদে আবী ‘আওয়ানাহ (১/১৩৮), ইরওয়াউল গালীল ৭৭৬।
151 | পরিচ্ছেদঃ ১১১: যে লোকে ভালোভাবে উযূ করে দু' রাক'আত সালাত আদায় করে তার সাওয়াব                                                                                                                         ১৫১. মূসা ইবনু 'আবদুর রহমান আল মাসরূকী (রহ.) ..... ‘উকবাহ্ ইবনু 'আমির আল জুহানী (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: যে লোক ভালোভাবে উযূ করে তারপর নিষ্ঠার সাথে দু'রাক'আত সালাত আদায় করে, তার জন্যে জান্নাত ওয়াজিব হয়ে যায়।                                                             সহীহ: মুসলিম ২৩৪, আবূ দাউদ ১৬৯, সহীহ ইবনু খুযায়মাহ ২২২, বায়হাকী'র “সুনানুল কুবরা” (১/৭৮), সহীহ আবূ দাউদ ৮৪১।
152 | পরিচ্ছেদঃ ১১২: মযী কখন উযূ নষ্ট করে এবং কখন করে না                                                                                                                         ১৫২. হান্নাদ ইবনু সারী (রহ.) ..... আবূ ‘আবদুর রহমান (রহ.) হতে বর্ণিত। তিনি বলেন, ‘আলী (রাঃ) বলেছেন, আমি এমন ছিলাম যে, প্রায় আমার মযী নির্গত হতো। আর নবী (সা.) -এর কন্যা আমার স্ত্রী হওয়ায় আমি তাকে জিজ্ঞেস করতে লজ্জাবোধ করতাম। অতএব আমি আমার পাশে বসা এক ব্যক্তিকে এ ব্যাপারে তাঁকে [রাসূলুল্লাহ (সা.) -কে] জিজ্ঞেস করতে বললাম। অতঃপর সে জিজ্ঞেস করলে তিনি (সা.) বললেন, এতে উযূ করতে হবে।                                                             সহীহ: বুখারী ২৬৯, ইবনু মাজাহ ৫০৪, মুসনাদে আহমাদ ১০২৬, সহীহ ইবনু খুযায়মা ১৮, ইওয়াউল গালীল ৪৭, ১২৫।
153 | পরিচ্ছেদঃ ১১২: মযী কখন উযূ নষ্ট করে এবং কখন করে না                                                                                                                         ১৫৩. ইসহাক ইবনু ইব্রাহীম (রহ.) ..... ‘আলী (রাঃ) হতে বর্ণিত। তিনি বলেন, আমি মিকদাদকে বললাম, আপনি নবী (সা.) -কে প্রশ্ন করুন যে, যদি কোন ব্যক্তি স্বীয় স্ত্রীর সাথে আমোদ করে এবং তদ্দরুন তার মযী নির্গত হয় অথচ সে সহবাস করেনি, তাহলে সে কি করবে? কেননা তার কন্যা আমার সহধর্মিণী হওয়ায় আমি জিজ্ঞেস করতে লজ্জাবোধ করি। তিনি তাকে জিজ্ঞেস করলে তিনি (সা.) বলেন, সে ব্যক্তি তার লজ্জাস্থান ধৌত করবে এবং সালাতের উযূর ন্যায় উযূ করবে।                                                             সহীহ: আবূ দাউদ ২০৭, ইবনু মাজাহ ৫০৫, মুসনাদে আহমাদ ১০০৯।
154 | পরিচ্ছেদঃ ১১২: মযী কখন উযূ নষ্ট করে এবং কখন করে না                                                                                                                         ১৫৪. কুতায়বাহ্ ইবনু সাঈদ (রহ.) ..... ‘আয়িশ ইবনু আনাস (রাঃ) থেকে বর্ণিত। আলী (রাঃ) বলেন, আমার প্রায়ই মযী বের হতো, রাসূলুল্লাহ (সা.) -এর কন্যা আমার স্ত্রী হওয়ায় ‘আম্মার ইবনু ইয়াসিরকে রাসূলুল্লাহ (সা.) -এর নিকট জিজ্ঞেস করতে অনুরোধ করলাম। তিনি (সা.) জবাবে বললেন, এর এজন্য উযূ করলেই চলবে।                                                             মুনকার: মুসনাদে হুমায়দী ৩৯, নাসায়ী'র “সুনানুল কুবরা” ১৫০। আলবানী হাদীসটিকে মুনকার বলেছেন। এর সনদে 'আয়িশ ইবনু আনাস, হাফিয ইবনু হাজার তাকে মাকবূল বলেছেন। ইমাম যাহাবী বলেন: ইবনু খিরাশ তাকে মাজহৃল বলেছেন। মীযানুল ই'তিদাল (২/৩৬৪)।
155 | পরিচ্ছেদঃ ১১২: মযী কখন উযূ নষ্ট করে এবং কখন করে না                                                                                                                         ১৫৫. ‘উসমান ইবনু আবদুল্লাহ (রহ.) ..... রাফি' ইবনু খাদীজ (রাঃ) হতে বর্ণিত। আলী (রাঃ) ‘আম্মারকে অনুরোধ করলেন, সে যেন রাসূলুল্লাহ (সা.) -কে মযীর ব্যাপারে জিজ্ঞেস করেন। জবাবে তিনি (সা.) বললেন, সে ব্যক্তি তার লজ্জাস্থান ধৌত করবে এবং উযূ করবে।                                                             মুনকার: এর সনদে “ইয়াস ইবনু খলীফাহ্” সম্পর্কে ইমাম ‘উকায়লী যু'আফাহ্ বলেন: “যে হাদীস বর্ণনায় অপরিচিত তার বর্ণিত হাদীসে ভুল আছে” আদিষ্ট ব্যক্তি ‘আম্মার নন বরং তিনি মিকদাদ; নাসায়ী’র “সুনানুল কুবরা ১৫১, সহীহ ইবনু হিব্বান ২৩৯।
156 | পরিচ্ছেদঃ ১১২: মযী কখন উযূ নষ্ট করে এবং কখন করে না                                                                                                                         ১৫৬. ‘উতবাহ্ ইবনু আবদুল্লাহ আল মারওয়াযী (রহ.) ..... মিকদাদ ইবনুল আসওয়াদ (রাঃ) থেকে বর্ণিত। আলী (রাঃ) রাসূলুল্লাহ (সা.) -কে এ ব্যাপারে প্রশ্ন করার জন্যে তাকে অনুরোধ করলেন যে, কোন ব্যক্তি তার স্ত্রীর নিকটবর্তী হলে যদি তদ্দরুন তার মযী বের হয়, তাহলে তার কি করতে হবে? কারণ তাঁর কন্যা আমার স্ত্রী থাকায় আমি তাকে এ ব্যাপারে জিজ্ঞেস করতে লজ্জাবোধ করি। তারপর আমি এ ব্যাপারে রাসূলুল্লাহ (সা.)-কে প্রশ্ন করলাম। তিনি বললেন, যদি তোমাদের কারও এরূপ হয় তাহলে সে যেন স্বীয় লজ্জাস্থানে পানি ছিটিয়ে দেয় আর সালাতের উযূর ন্যায় উযূ করে।                                                             সহীহ: আবূ দাউদ ২০৭, ইবনু মাজাহ ৫০৫, মুয়াত্ত্বা মালিক (১/৫৩/৪০), সহীহ ইবনু খুযায়মাহ ২১, সহীহ আবূ দাউদ ২০১।
157 | পরিচ্ছেদঃ ১১২: মযী কখন উযূ নষ্ট করে এবং কখন করে না                                                                                                                         ১৫৭. মুহাম্মাদ ইবনু আবদুল আ'লা (রহ.) ..... ‘আলী (রাঃ) হতে বর্ণিত। তিনি বলেন, ফাতিমাহ (রাঃ) আমার স্ত্রী থাকায় মযী সম্বন্ধে নবী (সা.)-কে জিজ্ঞেস করতে লজ্জাবোধ করলাম। অতএব, আমি মিক্বদাদ ইবনুল আসওয়াদকে অনুরোধ করলাম। তিনি তাকে জিজ্ঞেস করলেন, তিনি (সা.) বললেন, এতে উযূ করতে হবে।                                                             সহীহ: বুখারী ১৩২, ১৭৮; মুসলিম ৩০৩।
158 | পরিচ্ছেদঃ ১১৩: পায়খানা প্রস্রাবের পর উযূ করা                                                                                                                         ১৫৮. মুহাম্মাদ ইবনু 'আবদুল আ'লা (রহ.) ..... ‘আসিম (রাঃ) হতে বর্ণিত। তিনি যির ইবনু হুবায়শকে বর্ণনা করতে শুনেছেন, তিনি বলেন, আমি সফওয়ান ইবনু 'আসসাল নামক এক ব্যক্তির নিকট আসলাম এবং তার দরজায় বসে রইলাম। তিনি বের হয়ে বললেন, তোমার সংবাদ কি? আমি বললাম, জ্ঞানের সন্ধানে এসেছি। তিনি বললেন, জ্ঞান অন্বেষণকারীদের সন্তুষ্টির উদ্দেশে মালায়িকাহ্ (ফেরেশতাগণ) তাদের ডানা বিছিয়ে দেন। তারপর তিনি বললেন, কোন বিষয় তুমি জানতে চাও? আমি বললাম, মোজা পরা সম্বন্ধে। তিনি বললেন, আমরা যখন রাসূলুল্লাহ (সা.) -এর সঙ্গে সফরে থাকতাম তিনি আমাদের নির্দেশ করতেন, আমরা যেন একমাত্র অপবিত্রতা ছাড়া পায়খানা-প্রস্রাব এবং ঘুমের কারণে তিনদিন পর্যন্ত তা না খুলি।                                                             হাসান: তিরমিযী ৯৬, ৩৫৩৫, ইবনু মাজাহ ৪৭৮, ইওয়াউল গালীল ১০৪।
159 | পরিচ্ছেদঃ ১১৪: পায়খানা করার পর উযূ করা                                                                                                                         ১৫৯. আমর ইবনু আলী ও ইসমাঈল ইবনু মাস’উদ (রহ.)… যির (রাঃ) হতে বর্ণিত। তিনি বলেন, সাফওয়ান ইবনু আসসাল (রাঃ) বলেছেন আমরা যখন রাসূলুল্লাহ (সা.)-এর সঙ্গে সফরে বের হতাম তখন তিনি আমাদের নির্দেশ করতেন আমরা যেন শুধুমাত্র অপবিত্রতা ছাড়া পায়খানা-প্রস্রাব এবং ঘুমের কারণে তিনদিন পর্যন্ত তা (মোজা) না খুলি।                                                             হাসান: তিরমিযী ৯৬, ৩৫৩৫, ইবনু মাজাহ ৪৭৮, ইওয়াউল গালীল ১০৪।
160 | পরিচ্ছেদঃ ১১৫: বায়ু নির্গমনে উযূ করা                                                                                                                         ১৬০. কুতায়বাহ্ ও মুহাম্মাদ ইবনু মানসূর (রহ.) ..... ‘আবদুল্লাহ ইবনু যায়দ (রাঃ) হতে বর্ণিত, বলেন, এক ব্যক্তি সম্পর্কে নবী (সা.) -এর কাছে অভিযোগ করা হলো, সে সালাতে কিছু (বায়ু নিঃসরণের) অনুভব করে। তিনি বললেন, সে সালাত পরিত্যাগ করবে না যতক্ষণ না গন্ধ অথবা শব্দ শুনতে পায়।                                                             সহীহ: বুখারী ১৩৭, মুসলিম ৩৬১, ইবনু মাজাহ ৫১৩, ইওয়াউল গালীল ১০৭।
161 | পরিচ্ছেদঃ ১১৬: ঘুমের কারণে উযূ করা প্রসঙ্গ                                                                                                                         ১৬১. ইসমাঈল ইবনু মাস্'উদ ও হুমায়দ ইবনু মাস'আদাহ্ (রহ.) ..... আবূ হুরায়রাহ্ (রাঃ) হতে বর্ণিত। রাসূলুল্লাহ (সা.) বলেছেন: কেউ যখন ঘুম হতে জেগে ওঠে তখন সে যেন তার হাত পানির পাত্রে প্রবেশ না করায় যতক্ষণ না তার ওপর তিনবার পানি ঢালে, কেননা সে জানে না রাতে তার হাত কোথায় ছিল।                                                             সহীহ: বুখারী ১৬২ (সংখ্যা উল্লেখ ব্যতীত), মুসলিম ২৩৩, ইবনু মাজাহ ৩৯৩, দারিমী ৭৬৬, মুসনাদে আহমাদ ৭২৮০, মুসনাদে হুমায়দী ৯৫১, ইরওয়াউল গালীল ২১, ১৬৪।
162 | পরিচ্ছেদঃ ১১৭: তন্দ্রার বিবরণ                                                                                                                         ১৬২. বিশর ইবনু হিলাল (রহ.) ..... ‘আয়িশাহ্ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: যদি কোন ব্যক্তির সালাতে তন্দ্রা আসে, তবে সে যেন হালকাভাবে সালাত শেষ করে চলে যায়। কেননা, অজ্ঞাতসারে সে নিজের ওপরেই খারাপ দু'আ করে বসবে।                                                             সহীহ: বুখারী ২১২, মুসলিম ৭৮৬, তিরমিযী ৩৫৫।
163 | পরিচ্ছেদঃ ১১৮: পুরুষাঙ্গ স্পর্শ করার কারণে উযূ করা                                                                                                                         ১৬৩. হারূন ইবনু 'আবদুল্লাহ ও হারিস ইবনু মিসকীন (রহ.) ..... ‘আব্দুল্লাহ ইবনু আবূ বাকর ইবনু ‘আমর ইবনু হাযম (রহ.) হতে বর্ণিত। তিনি উরওয়াহ্ ইবনু যুবায়রকে বলতে শুনেছেন যে, আমি মারওয়ান ইবনু হাকাম-এর কাছে এসে কোন কোন কারণে উযূ করতে হয় তা আলোচনা করলাম। মারওয়ান বললেন, পুরুষাঙ্গ স্পর্শ করলে উযূ করতে হবে। উরওয়াহ্ বললেন, আমি তো তা জানি না। মারওয়ান বললেন, বুসরাহ্ বিনতু সফওয়ান (রাঃ) আমাকে বলেছেন যে, তিনি রাসূলুল্লাহ (সা.) -কে বলতে শুনেছেন, যখন তোমাদের কেউ স্বীয় পুরুষাঙ্গ স্পর্শ করে তখন তার উযূ করা উচিত।                                                             সহীহ: আবূ দাউদ ১৮১, মুয়াত্ত্বা মালিক ১৫, দারিমী ৭২৫, মুসনাদে হুমায়দী ৩৫২, তিরমিযী ৮২, ইবনু মাজাহ ৪৭৯, সহীহ ইবনু খুযায়মাহ ৩৩, ইরওয়াউল গালীল ১১৩।
164 | পরিচ্ছেদঃ ১১৮: পুরুষাঙ্গ স্পর্শ করার কারণে উযূ করা                                                                                                                         ১৬৪. আহমাদ ইবনু মুহাম্মাদ ইবনুল মুগীরাহ্ (রহ.) ..... যুহরী (রহ.) হতে বর্ণিত। তিনি বলেন, ‘আবদুল্লাহ ইবনু আবূ বাকর ইবনু আমর ইবনু হাযম (রহ.) আমাকে বলেছেন, তিনি ‘উরওয়াহ্ ইবনু যুবায়র-কে বলতে শুনেছেন যে, মারওয়ান তার মাদীনায় শাসনকালে উল্লেখ করেছেন, কোন লোক স্বীয় হাত দিয়ে পুরুষাঙ্গ স্পর্শ করলে সে উযূ করবে। (উরওয়াহ্ বলেন,) আমি অস্বীকার করলাম এবং বললাম, যে লোক তা স্পর্শ করে তার উযূ করতে হবে না। তখন মারওয়ান বললেন, বুসরাহ্ বিনতু সফওয়ান (রাঃ) আমাকে বলেছেন যে, তিনি যে যে কারণে উযূ করতে হয় রাসূলুল্লাহ (সা.) -কে তা উল্লেখ করতে শুনেছেন। রাসূলুল্লাহ (সা.) বলেছেন: পুরুষাঙ্গ স্পর্শ করলে উযূ করতে হবে। উরওয়াহ্ বলেন, অতএব আমি এ ব্যাপারে মারওয়ান-এর সাথে বিতর্কে লিপ্ত হলাম। অবশেষে তিনি তাঁর দেহরক্ষীদের একজনকে ডেকে বুসরার কাছে পাঠালেন। সে বুসরাকে মারওয়ান-এর কাছে তিনি যে হাদীস বর্ণনা করেছেন সে সম্বন্ধে প্রশ্ন করল। বুসরাহ তার কাছে ঐরূপই বলে পাঠালেন যেরূপ মারওয়ান আমার কাছে হাদীস বর্ণনা করেছেন।                                                             সহীহ: আবূ দাউদ ১৮১, মুয়াত্ত্বা মালিক ১৫, দারিমী ৭২৫, মুসনাদে হুমায়দী ৩৫২, তিরমিযী ৮২, ইবনু মাজাহ ৪৭৯, সহীহ ইবনু খুযায়মাহ ৩৩, ইরওয়াউল গালীল ১১৩।
165 | পরিচ্ছেদঃ ১১৯: পুরুষাঙ্গ স্পর্শ করায় উযূ না করা                                                                                                                         ১৬৫. হান্নাদ (রহ.) ..... ত্বালক ইবনু ‘আলী (রাঃ) হতে বর্ণিত। তিনি বলেন, আমরা আমাদের বংশের প্রতিনিধি হিসেবে রাসূলুল্লাহ (সা.) -এর কাছে আসলাম, তারপর তার কাছে বায়'আত গ্রহণ করলাম এবং তাঁর সঙ্গে সালাত আদায় করলাম। সালাত শেষ হলে এক ব্যক্তি আসলো, মনে হলো যেন সে একজন গ্রাম্য লোক। সে বললো, হে আল্লাহর রসূল! কোন লোক সালাতে পুরুষাঙ্গ স্পর্শ করলে তার সম্বন্ধে আপনার সিদ্ধান্ত কি? তিনি (সা.) বললেন, এটা তোমার শরীরের এক টুকরা গোশত বৈ আর কি? অথবা তিনি বললেন, তা তোমার শরীরের একটি অংশ।                                                             সহীহ: আবূ দাউদ ১৮৩, তিরমিযী ৮৫, ইবনু মাজাহ ৪৮৩।
166 | পরিচ্ছেদঃ ১২০: কামভাব ছাড়া কোন লোক স্বীয় স্ত্রীকে স্পর্শ করলে উযূ না করা।                                                                                                                         ১৬৬. মুহাম্মাদ ইবনু আবদুল্লাহ ইবনু আবদুল হাকাম (রহ.) ..... ‘আয়িশাহ্ (রাঃ) হতে বর্ণিত। তিনি বলেন, রাসূলুল্লাহ (সা.) সালাত আদায় করতেন আর আমি জানাযার ন্যায় তাঁর সামনে শায়িত থাকতাম। এমনকি তিনি যখন বিতর সালাত আদায় করতে ইচ্ছা করতেন তখন আমাকে তার পা দ্বারা স্পর্শ করতেন।                                                             সহীহ: বুখারী ৩৮৩, ৫১২; সহীহ আবূ দাউদ ৭০৭, মুসনাদে আহমাদ ২৬২৭৭।
167 | পরিচ্ছেদঃ ১২০: কামভাব ছাড়া কোন লোক স্বীয় স্ত্রীকে স্পর্শ করলে উযূ না করা।                                                                                                                         ১৬৭. ইয়াকূব ইবনু ইবরাহীম (রহ.) ... ‘আয়িশাহ্ (রাঃ) হতে বর্ণিত। তিনি বলেন, তোমরা (চাইলে) আমাকে দেখতে পেতে যে, আমি রাসূলুল্লাহ (সা.) -এর সামনে আড়াআড়ি শুয়ে আছি আর তিনি (সা.) সালাত আদায় করছেন। যখন তিনি (সা.) সাজদাহ্ করতে ইচ্ছা করতেন আমার পায়ে খোঁচা দিতেন তখন আমি তা আমার দিকে টেনে নিতাম। তারপর তিনি সাজদাহ্ করতেন।                                                             সহীহ: বুখারী ৫১৯, মুসলিম ৫১২, আবূ দাউদ ৭১২।
168 | পরিচ্ছেদঃ ১২০: কামভাব ছাড়া কোন লোক স্বীয় স্ত্রীকে স্পর্শ করলে উযূ না করা।                                                                                                                         ১৬৮. কুতায়বাহ্ (রহ.) ..... 'আয়িশাহ্ (রাঃ) হতে বর্ণিত। তিনি বলেন, আমি রাসূলুল্লাহ (সা.) -এর সামনে শায়িত থাকতাম আর আমার পা দু'টি তাঁর কিবলার দিকে থাকত। যখন রাসূলুল্লাহ (সা.) সাজদাহ্ করতেন হাত দিয়ে আমাকে ঠেলা দিতেন আর আমি আমার পা দু'টি টেনে নিতাম। আবার যখন তিনি দাঁড়াতেন তখন আমি তা মেলে দিতাম আর ঘরে তখন কোন বাতি থাকত না।                                                             সহীহ: বুখারী ৮২, ৩৮২, ৫১৯; মুসলিম ৫১২।
169 | পরিচ্ছেদঃ ১২০: কামভাব ছাড়া কোন লোক স্বীয় স্ত্রীকে স্পর্শ করলে উযূ না করা।                                                                                                                         ১৬৯. মুহাম্মাদ ইবনু আবদুল্লাহ ইবনুল মুবারক ও নুসয়র ইবনুল ফারাজ (রহ.) ..... ‘আয়িশাহ্ (রাঃ) হতে বর্ণিত। তিনি বলেন, এক রাতে আমি নবী (সা.) -কে বিছানায় পাচ্ছিলাম না। তখন আমার হাত দ্বারা তাঁকে খুঁজতে লাগলাম। যখন আমার হাত তার দু'পায়ের উপর পড়ল। তখন তাঁর পা দু'টো খাড়া ছিল আর তিনি ছিলেন সাজদাহরত। তিনি বলছিলেন- “আউযূ বিরিযা-কা মিন সাখাত্বিকা ওয়া বিমু’আ-ফা-তিকা মিন ‘উকূবাতিকা ওয়া আ'ঊযুবিকা মিনকা লা- আহসী সানা-য়ান ‘আলায়কা আনতা কামা- আসনায়তা ‘আলা-নাফসিকা” (হে আল্লাহ! তোমার আশ্রয় চাচ্ছি তোমার সন্তুষ্টির দ্বারা তোমার অসন্তুষ্টি হতে, আর তোমার ক্ষমা দ্বারা তোমার শাস্তি থেকে, আর তোমার রাগ থেকে তোমার কাছে আশ্রয় চাই, তোমার প্রশংসা করে আমি শেষ করতে পারব না, তুমি নিজে ঐরূপ যেরূপ তুমি নিজের প্রশংসা করেছ।)”                                                             সহীহ: মুসলিম ৪৮৬, আবূ দাউদ ৮৭৯, ইবনু মাজাহ ৩৮৪।
170 | পরিচ্ছেদঃ ১২১: চুমু দেয়ার পরে উযূ না করা প্রসঙ্গ                                                                                                                         ১৭০. মুহাম্মাদ ইবনুল মুসান্না (রহ.) ..... ‘আয়িশাহ্ (রাঃ) হতে বর্ণিত যে, নবী (সা.) তার কোন স্ত্রীকে চুম্বন করতেন পরে সালাত আদায় করতেন কিন্তু তিনি উযূ করতেন না। আবূ আবদুর রহমান (ইমাম নাসায়ী) বলেন, এ অধ্যায়ে এর চেয়ে উত্তম আর কোন হাদীস নেই যদিও হাদীসটি মুরসাল। এ হাদীসটি আমাশ হাবীব ইবনু আবূ সাবিত হতে এবং তিনি ‘উরওয়াহ্ হতে এবং তিনি ‘আয়িশাহ্ (রাঃ) হতে বর্ণনা করেছেন। ইয়াহইয়া আল কত্তান বলেন, এ হাদীসটি যা হাবীব ‘উরওয়াহ্ হতে এবং উরওয়াহ্ ‘আয়িশাহ্ (রাঃ) হতে বর্ণনা করেছেন। অন্য একটি হাদীস যা হাবীব ‘উরওয়াহ্ হতে এবং ‘উরওয়াহ 'আয়িশাহ্ (রাঃ) হতে বর্ণনা করেছেন এবং যার মধ্যে উল্লেখ রয়েছে যে, “মুস্তাহাযা মহিলা সালাত আদায় করবে যদিও রক্তের ফোঁটা বিছানায় টপকায়”-এ হাদীস দু’টি দুর্বল।                                                             সহীহ: আবূ দাউদ ১৭৮, ইবনু মাজাহ ৫০২, দারাকুত্বনী (১/২৪/৪১২), মুসনাদে আহমাদ ২৫৮০৮।
172 | পরিচ্ছেদঃ ১২২: আগুনে জ্বাল দেয়া জিনিস খাবার পরে উযূ করা                                                                                                                         ১৭১. ইসহাক ইবনু ইব্রাহীম (রহ.) ..... আবূ হুরায়রাহ্ (রাঃ) হতে বর্ণিত। তিনি বলেন, আমি রাসূলুল্লাহ (সা.) -কে বলতে শুনেছি যে, আগুনে জ্বাল দেয়া জিনিস খেলে উযূ করবে।”  * আগুনে জ্বাল দেয়া জিনিস খেলে উযূ করার নির্দেশ পরবর্তীতে রহিত হয়ে গেছে।                                                             সহীহ: মুসলিম ৩৫২, সহীহ আবূ দাউদ ১৮৮।
172 | পরিচ্ছেদঃ ১২২: আগুনে জ্বাল দেয়া জিনিস খাবার পরে উযূ করা                                                                                                                         ১৭২. হিশাম ইবনু আব্দুল মালিক (রহ.)… আবূ হুরায়রাহ্ (রাঃ) হতে বর্ণিত। তিনি বলেন, আমি রাসূলুল্লাহ (সা.) -কে বলতে শুনেছি, তোমরা আগুনে জ্বাল দেয়া জিনিস খেলে উযূ করবে।                                                             সহীহ: মুসলিম ৩৫২, সহীহ আবূ দাউদ ১৮৮।
173 | পরিচ্ছেদঃ ১২২: আগুনে জ্বাল দেয়া জিনিস খাবার পরে উযূ করা                                                                                                                         ১৭৩. রবী ইবনু সুলায়মান (রহ.) …. আবদুল্লাহ ইবনু ইবরাহীম ইবনু কারিয (রহ.) হতে বর্ণিত। তিনি বলেন, আমি আবূ হুরায়রাহ্ (রাঃ)-কে মসজিদের উঠানে উযূ করতে দেখেছি। তিনি বললেন, আমি কয়েক টুকরা পনীর খেয়েছি তাই উযূ করলাম। কেননা আমি রাসূলুল্লাহ (সা.) -কে আগুনে স্পর্শ করা জিনিস খাবার পরে উযূ করার নির্দেশ দিতে শুনেছি।                                                             সহীহ: মুসলিম ৩৫২, সহীহ আবূ দাউদ ১৮৮।
174 | পরিচ্ছেদঃ ১২২: আগুনে জ্বাল দেয়া জিনিস খাবার পরে উযূ করা                                                                                                                         ১৭৪. ইব্রাহীম ইবনু ইয়াকূব (রহ.) ..... ‘আবদুর রহমান ইবনু ‘আমর আল আওযাঈ (রহ.) হতে বর্ণিত। তিনি মুত্ত্বালিব ইবনু আবদুল্লাহ ইবনু হানতাব (রহ.)-কে বলতে শুনেছেন যে, ইবনু আব্বাস (রাঃ) বলেছেন, আগুন স্পর্শ করার কারণে আমাকে কি ঐ খাদ্যের জন্যে উযূ করতে হবে যাকে আমি আল্লাহর কিতাবে (কুরআনে) বৈধ পেয়েছি। তা শুনে আবূ হুরায়রাহ্ (রাঃ) কতগুলো পাথর টুকরা জমা করলেন এবং বললেন, আমি এ কঙ্কর পরিমাণ সাক্ষ্য দিচ্ছি যে, রাসূলুল্লাহ (সা.) বলেছেন: তোমরা উযূ করবে ঐ সকল জিনিস খেলে যা আগুন স্পর্শ করেছে।                                                             সহীহ: ইবনু মাজাহ ৪৮৫, মুসনাদে আহমাদ ১০৮৬০।
177 | পরিচ্ছেদঃ ১২২: আগুনে জ্বাল দেয়া জিনিস খাবার পরে উযূ করা                                                                                                                         ১৭৫. মুহাম্মাদ ইবনু বাশশার (রহ.) ..... আবূ হুরায়রাহ্ (রাঃ) হতে বর্ণিত। রাসূলুল্লাহ (সা.) বলেছেন: তোমরা উযূ করবে ঐ সকল জিনিস খেলে যা আগুন স্পর্শ করেছে।                                                             সহীহ: নাসায়ী'র “সুনানুল কুবরা” ১৮৩।
176 | পরিচ্ছেদঃ ১২২: আগুনে জ্বাল দেয়া জিনিস খাবার পরে উযূ করা                                                                                                                         ১৭৬. ‘আমর ইবনু ‘আলী ও মুহাম্মাদ ইবনু বাশার (রহ.) ..... আবূ আইয়ূব (রাঃ) থেকে বর্ণিত। তিনি বলেন, নবী (সা.) বলেছেন: তোমরা উযু করবে ঐ সকল জিনিস খেলে যা আগুন পরিবর্তন করে দিয়েছে।                                                             সহীহ: নাসায়ী'র "সুনানুল কুবরা” ১৮২, হায়সামী’র "মাজমা” (১/২৪৯)।
177 | পরিচ্ছেদঃ ১২২: আগুনে জ্বাল দেয়া জিনিস খাবার পরে উযূ করা                                                                                                                         ১৭৭. ‘উবায়দুল্লাহ ইবনু সাঈদ ও হারূন ইবনু আবদুল্লাহ (রহ.) ..... আবূ ত্বলহাহ্ (রাঃ) থেকে বর্ণিত। রাসূলুল্লাহ (সা.) বলেছেন, তোমরা উযূ করবে ঐ সকল জিনিস আহার করলে যা আগুন পরিবর্তন করেছে।                                                             সহীহ: নাসায়ী'র “সুনানুল কুবরা” ১৮১।
178 | পরিচ্ছেদঃ ১২২: আগুনে জ্বাল দেয়া জিনিস খাবার পরে উযূ করা                                                                                                                         ১৭৮. হারূন ইবনু 'আবদুল্লাহ (রহ.) ..... আবূ ত্বলহাহ্ (রাঃ) হতে বর্ণিত। নবী (সা.) বলেছেন: তোমরা উযূ কর ঐ সকল জিনিস খাওয়ার জন্যে যা আগুন দিয়ে রান্না করা হয়েছে।                                                             সহীহ: মুসনাদে আহমাদ ১৬৪০৯।
179 | পরিচ্ছেদঃ ১২২: আগুনে জ্বাল দেয়া জিনিস খাবার পরে উযূ করা                                                                                                                         ১৭৯. হিশাম ইবনু আবদুল মালিক (রহ.) ..... যায়দ ইবনু সাবিত (রাঃ) হতে বর্ণিত। তিনি বলেন, রাসূলুল্লাহ (সা.) -কে বলতে শুনেছি যে, তোমরা উযূ করবে ঐ সকল জিনিস খেলে যা আগুন স্পর্শ করেছে।”                                                             সহীহ: মুসলিম ৩৫১, দারিমী ৭২৬।
180 | পরিচ্ছেদঃ ১২২: আগুনে জ্বাল দেয়া জিনিস খাবার পরে উযূ করা                                                                                                                         ১৮০. হিশাম ইবনু 'আবদুল মালিক (রহ.) ..... আবূ সুফইয়ান ইবনু সা'ঈদ ইবনু আখনাস ইবনু শারীক (রহ.) হতে বর্ণিত। তিনি একবার তার খালা নবী (সা.)-এর সহধর্মিণী উম্মু হাবীবাহ্ (রাঃ)-এর কাছে গেলেন, তিনি (উম্মু হাবীবাহ্) তাঁকে ছাতু খাওয়ালেন। পরে তাকে বললেন, হে ভাগ্নে! উযূ করে নাও। কেননা রাসূলুল্লাহ (সা.) বলেছেন: তোমরা উযূ কর ঐ সকল জিনিস খেলে যা আগুন স্পর্শ করেছে।                                                             সহীহ: আবূ দাউদ ১৯৫, সহীহ আবূ দাউদ ১৮৯, মুসনাদে আহমাদ ২৬৮২১।
181 | পরিচ্ছেদঃ ১২২: আগুনে জ্বাল দেয়া জিনিস খাবার পরে উযূ করা                                                                                                                         ১৮১. রবী ইবনু সুলায়মান ইবনু দাঊদ (রহ.)… আবূ সুফইয়ান ইবনু সা'ঈদ ইবনু আখনাস ইবনু শারীক (রহ.) হতে বর্ণিত। তিনি বলেন যে, নবী (সা.) -এর স্ত্রী উম্মু হাবীবাহ্ (রাঃ) তাকে ছাতু খাওয়ার পর বলেছিলেন, হে ভাগ্নে! তুমি উযূ করে নাও। কারণ আমি রাসূলুল্লাহ (সা.) -কে বলতে শুনেছি, তোমরা উযূ কর ঐ সকল জিনিস খেলে যা আগুন স্পর্শ করেছে।                                                             সহীহ: আবূ দাউদ ১৯৫, সহীহ আবূ দাউদ ১৮৯, মুসনাদে আহমাদ ২৬৮২১। [দ্রঃ ১৮০]
182 | পরিচ্ছেদঃ ১২৩: আগুনে সিদ্ধ জিনিস খাওয়ার পর উযূ না করা                                                                                                                         ১৮২. মুহাম্মাদ ইবনুল মুসান্না (রহ.) ..... উম্মু সালামাহ্ (রাঃ) হতে বর্ণিত। একদা রাসূলুল্লাহ (সা.) কাঁধের গোশত খেলেন, তারপর বিলাল (রাঃ) আসলে তিনি সালাত আদায় করতে গেলেন। অথচ তিনি পানি স্পর্শ করলেন না।                                                             সহীহ: ইবনু মাজাহ ৪৯১, মুসনাদে আহমাদ ২৬৫৪৫।
183 | পরিচ্ছেদঃ ১২৩: আগুনে সিদ্ধ জিনিস খাওয়ার পর উযূ না করা                                                                                                                         ১৮৩. মুহাম্মাদ ইবনু 'আবদুল আ'লা (রহ.) ..... মুহাম্মাদ ইবনু ইউসুফ সূত্রে সুলায়মান ইবনু ইয়াসার (রহ.) হতে বর্ণিত। তিনি বলেন, আমি উম্মু সালামার কাছে গেলাম। তিনি আমার কাছে বর্ণনা করলেন যে, রাসূলুল্লাহ (সা.) সহবাসজনিত কারণে (স্বপ্নদোষ ব্যতীত) অপবিত্র অবস্থায় ভোর করতেন এবং সিয়ামও পালন করতেন। বর্ণনাকারী রাবীদের মধ্যে খালিদ বলেন যে, এ হাদীসের সাথে তিনি এটিও বর্ণনা করেছেন যে, একদিন উম্মু সালামাহ্ (রাঃ) নবী (সা.) -এর কাছে ভুনা গোশত রাখলেন। তিনি তা হতে কিছু খেলেন। পরে সালাতের জন্যে দাঁড়ালেন কিন্তু উযু করলেন না।                                                             সহীহ: তিরমিযী ১৮২৯, মুসনাদে আহমাদ ২৬৬৬৪।
177 | পরিচ্ছেদঃ ১২৩: আগুনে সিদ্ধ জিনিস খাওয়ার পর উযূ না করা                                                                                                                         ১৮৪. মুহাম্মাদ ইবনু ‘আবদুল আ'লা (রহ.) ..... ইবনু আব্বাস (রাঃ) হতে বর্ণিত। তিনি বলেন, আমি রাসূলুল্লাহ (সা.) -এর কাছে গেলাম। তিনি রুটি ও গোশত খেলেন। পরে সালাতের জন্যে গেলেন কিন্তু উযূ করলেন না।                                                             সহীহ: মুসনাদে আহমাদ ৩৪০৩, নাসায়ী'র “সুনানুল কুবরা” ১৯০।
173 | পরিচ্ছেদঃ ১২৩: আগুনে সিদ্ধ জিনিস খাওয়ার পর উযূ না করা                                                                                                                         ১৮৫. ‘আমর ইবনু মানসূর (রহ.) ..... মুহাম্মাদ ইবনু মুনকাদির (রহ.) হতে বর্ণিত। তিনি বলেন, আমি জাবির ইবনু আবদুল্লাহ (রাঃ)-কে বলতে শুনেছি, যে সকল জিনিসকে আগুনে স্পর্শ করেছে তা খাওয়ার পরে উযূ করা ও না করার মধ্যে রাসূলুল্লাহ (সা.) -এর শেষ কাজটি ছিল উযূ না করা।                                                             সহীহ: আবূ দাউদ ১৯২, সহীহ আবূ দাউদ ১৮৬, সহীহ ইবনু খুযায়মাহ্ ৪৩।
186 | পরিচ্ছেদঃ ১২৪: ছাতু খাওয়ার পর কুলি করা প্রসঙ্গ                                                                                                                         ১৮৬. মুহাম্মাদ ইবনু সালামাহ্ ও হারিস ইবনু মিসকীন (রহ.) ..... বুশায়র ইবনু ইয়াসার (রহ.) হতে বর্ণিত। সুওয়াইদ ইবনু নুমান (রাঃ) তাঁকে সংবাদ দিয়েছেন যে, তিনি খায়বার যুদ্ধের বছর রাসূলুল্লাহ (সা.) -এর সঙ্গে বের হলেন, যখন তারা সহবা' নামক স্থানে পৌঁছলেন যা খায়বারের অতি নিকটে অবস্থিত। তখন তিনি আসরের সালাত আদায় করলেন। পরে তিনি কিছু খাদ্যদ্রব্য চাইলে তার কাছে কেবলমাত্র ছাতু দেয়া হলো। তাঁর আদেশক্রমে তা পানির সাথে মিশানো হলো, তারপর তিনি তা খেলেন আর আমরাও তা খেলাম। তারপর তিনি মাগরিবের সালাত আদায় করার জন্যে প্রস্তুত হলেন এবং কুলি করলেন আর আমরাও কুলি করলাম। পরে সালাত আদায় করলেন অথচ আর উযূ করলেন না।                                                             সহীহ: বুখারী ২০৯, ইবনু মাজাহ ৪৯২।
187 | পরিচ্ছেদঃ ১২৫: দুধ পান করার পর কুলি করা।                                                                                                                         ১৮৭. কুতায়বাহ্ (রহ.) ..... ইবনু আব্বাস (রাঃ) হতে বর্ণিত। নবী (সা.) দুধ পান করার পর পানি চাইলেন এবং তা দিয়ে কুলি করলেন এবং বললেন, ওতে চর্বি আছে।”                                                             সহীহ: বুখারী ২১১, মুসলিম ৩৫৮, ইবনু মাজাহ ৪৯৮।
188 | পরিচ্ছেদঃ ১২৬: যাতে গোসল ওয়াজিব আর যাতে ওয়াজিব হয় না এবং মুসলিম হওয়ার জন্যে কাফিরের গোসল করা।                                                                                                                         ১৮৮. ‘আমর ইবনু ‘আলী (রহ.) ..... কয়স ইবনু ‘আসিম (রাঃ) হতে বর্ণিত। তিনি ইসলাম গ্রহণ করলে নবী (সা.) তাকে কুলপাতা মিশ্রিত পানি দিয়ে গোসল করতে আদেশ করলেন।                                                             সহীহ: তিরমিযী ৬০৫, সহীহ ইবনু খুযায়মাহ ১৯১।
189 | পরিচ্ছেদঃ ১২৭: কাফির ইসলাম গ্রহণ করতে চাইলে প্রথমেই গোসল করে নেয়া                                                                                                                         ১৮৯. কুতায়বাহ্ (রহ.) ..... সা'ঈদ ইবনু আবূ সাঈদ (রহ.) হতে বর্ণিত। তিনি আবূ হুরায়রাহ্ (রাঃ) - কে বলতে শুনেছেন যে, সুমামাহ্ ইবনু উসাল আল হানাফী মসজিদে নাবাবীর নিকটবর্তী একটি বাগানে গেলেন। সেখানে গোসল করার পর মসজিদে নাবাবীতে ঢুকলেন এবং বললেন, “আশহাদু আল্লা- ইলা-হা ইল্লাল্ল-হু ওয়াহদাহু লা- শারীকা লাহু ওয়া আন্না মুহাম্মাদান আবদুহু ওয়া রসূলুহ” (আমি সাক্ষ্য দিচ্ছি, আল্লাহ ছাড়া কোন ইলাহ নেই, তিনি একক, তার কোন শরীক নেই; আরও সাক্ষ্য দিচ্ছি যে, মুহাম্মাদ (সা.) তাঁর বান্দা এবং রসূল)। হে মুহাম্মাদ! আল্লাহর শপথ, পৃথিবীতে কোন চেহারাই আপনার চেহারা থেকে বেশি অপ্রিয় আমার কাছে ছিল না, এখন আপনার চেহারা আমার কাছে সকল চেহারা হতে অধিক প্রিয়। আপনার সৈনিকেরা আমাকে গ্রেফতার করেছে অথচ আমি ‘উমরার ইচ্ছা রাখি। এ ব্যাপারে আপনার অভিমত কি? রাসূলুল্লাহ (সা.) তাকে সুসংবাদ দিলেন এবং তাঁকে ‘উমরাহ করার নির্দেশ দিলেন।                                                             সহীহ: বুখারী ৪৬২, ৪৩৭২; মুসলিম ১৭৬৪, সহীহ আবূ দাউদ ২৪০২, ইওয়াউল গালীল ১২১৬।
190 | পরিচ্ছেদঃ ১২৮: মুশরিককে দাফন করার পর গোসল করা                                                                                                                         ১৯০. মুহাম্মাদ ইবনুল মুসান্না (রহ.) ..... ‘আলী (রাঃ) হতে বর্ণিত। একবার তিনি নবী (সা.) -এর কাছে এসে বললেন, আবূ ত্বালিব মরে গেছেন। তিনি (সা.) বললেন, যাও, তাকে দাফন কর। আলী (রাঃ) বললেন, তিনি তো মুশরিক অবস্থায় মারা গেলেন। তিনি (সা.) আবার বললেন, যাও তাকে দাফন কর। অতঃপর যখন আমি তাকে দাফন করে তাঁর কাছে ফিরে আসলাম তখন তিনি আমাকে বললেন, গোসল করে নাও।                                                             সহীহ: আবূ দাউদ ৩২১৪, মুসনাদে আহমাদ ৭৫৯।
191 | পরিচ্ছেদঃ ১২৯: দুই লজ্জাস্থান পরস্পর মিলিত হলে গোসল ওয়াজিব হওয়া                                                                                                                         ১৯১. মুহাম্মাদ ইবনু ‘আবদুল আ'লা (রহ.) ..... আবূ হুরায়রাহ্ (রাঃ) হতে বর্ণিত। রাসূলুল্লাহ (সা.) বলেছেন: কেউ যখন স্ত্রীর চার শাখার মাঝে বসে তার সাথে সহবাসের চেষ্টা করে তখন গোসল ওয়াজিব হয়ে যায়।                                                             সহীহ: বুখারী ২৯১, মুসলিম ৩৪৮, ইবনু মাজাহ ৬১০, ইওয়াউল গালীল ৮০, ১২৭।
192 | পরিচ্ছেদঃ ১২৯: দুই লজ্জাস্থান পরস্পর মিলিত হলে গোসল ওয়াজিব হওয়া                                                                                                                         ১৯২. ইব্রাহীম ইবনু ইয়াকূব ইবনু ইসহাক আল জূযাজানী (রহ.) ..... আবূ হুরায়রাহ্ (রাঃ) হতে বর্ণিত। রাসূলুল্লাহ (সা.) বলেছেন: যখন কেউ তার স্ত্রীর চার শাখার মাঝে বসে তার সঙ্গে মিলনের চেষ্টা চালায় তখন গোসল ওয়াজিব হয়। আবূ আবদুর রহমান বলেন, আশ'আস হাসান সূত্রে আবূ হুরায়রাহ্ (রাঃ) হতে বর্ণনা করেছেন, ইবনু সীরীন সূত্রে নয়। হাদীসটি খালিদ-এর ন্যায় নাযর ইবনু শুমায়ল এবং অন্যরাও শু’বাহ্ হতে বর্ণনা করেছেন।                                                             সহীহ: নাসায়ী’র “সুনানুল কুবরা” ১৯৮।
193 | পরিচ্ছেদঃ ১৩০: বীর্যপাতের দরুন গোসল করা প্রসঙ্গ।                                                                                                                         ১৯৩. কুতায়বাহ্ ইবনু সা'ঈদ ও ‘আলী ইবনু হুজর (রহ.) ..... ‘আলী (রাঃ) হতে বর্ণিত। তিনি বলেন, আমি এমন ছিলাম যে, আমার বেশি মযী বের হতো, রাসূলুল্লাহ (সা.) আমাকে বললেন, যখন তুমি মযী দেখ তখন তোমার পুরুষাঙ্গ ধৌত কর এবং সালাতের উযূর ন্যায় উযূ কর। আর যখন বীর্য বের হয় তখন গোসল কর।                                                             সহীহ: আবূ দাউদ ২০৬, সহীহ আবূ দাউদ ২০০, ইরওয়াউল গালীল ১২৫।
194 | পরিচ্ছেদঃ ১৩০: বীর্যপাতের দরুন গোসল করা প্রসঙ্গ।                                                                                                                         ১৯৪. ‘উবায়দুল্লাহ ইবনু সা'ঈদ ও ইসহাক ইবনু ইবরাহীম (রহ.) ..... ‘আলী (রাঃ) হতে বর্ণিত। তিনি বলেন, আমার অত্যধিক মযী বের হতো, আমি নবী (সা.) -কে এ ব্যাপারে জিজ্ঞেস করলাম, তখন তিনি আমাকে বললেন, যখন তুমি মযী দেখতে পাও তখন তোমার পুরুষাঙ্গ ধৌত কর ও উযূ কর। আর যখন বীর্যের ফোঁটা দেখতে পাবে তখন গোসল করবে।                                                             সহীহ: আবূ দাউদ ২০৬, ইওয়াউল গালীল ১০৮। [দ্রঃ ১৯৩]
195 | পরিচ্ছেদঃ ১৩১: পুরুষের ন্যায় স্ত্রীলোক স্বপ্ন দেখলে তার গোসল করা                                                                                                                         ১৯৫. ইসহাক ইবনু ইব্রাহীম (রহ.) ..... আনাস (রাঃ) হতে বর্ণিত। পুরুষের ন্যায় স্ত্রীলোক স্বপ্নে দেখা সম্পর্কে উম্মু সুলায়ম (রাঃ) রাসূলুল্লাহ (সা.)-কে জিজ্ঞেস করলে তিনি বললেন, বীর্য বের হলে গোসল করবে।                                                             সহীহ: মুসলিম ৩১১, ইবনু মাজাহ ৬০১।
196 | পরিচ্ছেদঃ ১৩১: পুরুষের ন্যায় স্ত্রীলোক স্বপ্ন দেখলে তার গোসল করা                                                                                                                         ১৯৬. কাসীর ইবনু উবায়দ (রহ.) ... ‘উরওয়াহ্ (রাঃ) হতে বর্ণিত। আয়িশাহ্ (রাঃ) তাঁকে খবর দিলেন যে, উম্মু সুলায়ম আল্লাহর রসূলের সঙ্গে কথা বলছিলেন তখন ‘আয়িশাহ্ (রাঃ) বসা ছিলেন। উম্মু সুলায়ম (রাঃ) বললেন, হে আল্লাহর রসূল! আল্লাহ সত্য সম্পর্কে (প্রশ্ন করতে) লজ্জা করতে বলেন না, আমাকে বলুন, কোন নারী যদি স্বপ্নে ঐ সকল দেখে যা পুরুষ দেখে থাকে এতে কি তারও গোসল করতে হবে? রাসূলুল্লাহ (সা.) তাকে বললেন, হ্যাঁ! ‘আয়িশাহ্ (রাঃ) বলেন, আমি তাকে বললাম, উহ্! নারীও কি তা দেখে? তখন রাসূলুল্লাহ (সা.) আমার দিকে লক্ষ্য করে বললেন, তোমার হাতে মাটি লাগুক, তা না হলে কিভাবে সন্তান মায়ের মতো হয়ে থাকে?                                                             সহীহ: মুসলিম ৩১৪, আবূ দাউদ ২৩৭, সহীহ আবূ দাউদ ২৩৫।
197 | পরিচ্ছেদঃ ১৩১: পুরুষের ন্যায় স্ত্রীলোক স্বপ্ন দেখলে তার গোসল করা                                                                                                                         ১৯৭. শু'আয়ব ইবনু ইউসুফ (রহ.) ..... উম্মু সালামাহ্ (রাঃ) হতে বর্ণিত। তিনি বলেন, একজন মহিলা রাসূলুল্লাহ (সা.)-এর কাছে বললো, হে আল্লাহর রসূল! আল্লাহ তা'আলা সত্য সম্পর্কে (প্রশ্ন করতে) লজ্জা করতে বলেন না। মেয়েদের যখন স্বপ্নদোষ হয় তখন তার ওপর কি গোসল ওয়াজিব হয়? তিনি (সা.) বললেন, হ্যাঁ! যখন সে বীর্য দেখবে। এতে উম্মু সালামাহ্ (রাঃ) হেসে দিলেন। তিনি বললেন, মহিলাদেরও কি স্বপ্নদোষ হয়? তখন রাসূলুল্লাহ (সা.) বললেন, তা না হলে সন্তান মায়ের সদৃশ হয় কিভাবে?                                                             সহীহ: বুখারী ১৩০, মুসলিম ৩১৩, ইবনু মাজাহ ৬০০।
198 | পরিচ্ছেদঃ ১৩১: পুরুষের ন্যায় স্ত্রীলোক স্বপ্ন দেখলে তার গোসল করা                                                                                                                         ১৯৮. ইউসুফ ইবনু সাঈদ (রহ.) ..... খাওলাহ্ বিনতু হাকীম (রাঃ) হতে বর্ণিত। তিনি বলেন, আমি রাসূলুল্লাহ (সা.) -কে এমন মহিলার কথা জিজ্ঞেস করলাম যার স্বপ্নদোষ হয়। তিনি বললেন, সে যখন বীর্য দেখবে তখন গোসল করবে।                                                             সহীহ: ইবনু মাজাহ ৬০২।
199 | পরিচ্ছেদঃ ১৩২: যার স্বপ্নদোষ হয় অথচ বীর্য দেখে না।                                                                                                                         ১৯৯. আবদুল জাব্বার ইবনুল আলা (রহ.)… আবূ আইয়ূব (রাঃ) হতে বর্ণিত। নবী (সা.) বলেনঃ বীর্যপাত হলেই গোসল ওয়াজিব হয়।                                                             সহীহ: ইবনু মাজাহ ৬০৭, দারিমী ৭৫৮, মুসনাদে আহমাদ ২৩৫৭৮।
200 | পরিচ্ছেদঃ ১৩৩: পুরুষ এবং নারীর বীর্যের পার্থক্য।                                                                                                                         ২০০. ইসহাক ইবনু ইবরাহীম (রহ.)…. আনাস (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: পুরুষের বীর্য গাঢ় সাদা বর্ণের এবং মহিলার বীর্য পাতলা হলদে বর্ণের। এতদুভয়ের যেটিই পূর্বে নির্গত হয় সন্তান তার মতো হয়ে থাকে।                                                             সহীহ: মুসলিম ২৫০, ইবনু মাজাহ ৬০১।
201 | পরিচ্ছেদঃ ১৩৪: হায়যের পর গোসল প্রসঙ্গে                                                                                                                         ২০১. ইমরান ইবনু ইয়াযীদ (রহ.) ..... কুরায়শ বংশের আসাদ গোত্রের ফাত্বিমাহ্ বিনতু কয়স (রাঃ) হতে বর্ণিত। তিনি নবী (সা.) -এর নিকট এসে উল্লেখ করলেন যে, তার অতিরিক্ত রক্তস্রাব হয়। তার ধারণা যে, তিনি (সা.) তাকে বলেছেন যে, এটা একটি শিরার রক্ত মাত্র। অতএব যখন হায়য আরম্ভ হয় তখন সালাত ছেড়ে দিবে-আর যখন হায়যের পরিমাণ সময় চলে যায় তখন তুমি রক্ত ধৌত করবে এবং গোসল করবে। তারপর সালাত আদায় করবে।”                                                             সহীহ: বুখারী ৩০৬, আবূ দাউদ ২৮১, ইবনু মাজাহ ৬২১, ইওয়াউল গালীল ১৮৯।
202 | পরিচ্ছেদঃ ১৩৪: হায়যের পর গোসল প্রসঙ্গে                                                                                                                         ২০২. হিশাম ইবনু ‘আম্মার (রহ.) ..... ‘আয়িশাহ্ (রাঃ) হতে বর্ণিত। নবী (সা.) বলেন, যখন হায়য শুরু হয় তখন সালাত ছেড়ে দিবে। আর যখন তা বন্ধ হয়ে যায় (অর্থাৎ হায়যের দিবসের পরিমাণ সময় চলে যায়) তখন গোসল করবে।                                                             সহীহ: ইবনু মাজাহ ৬২১।
203 | পরিচ্ছেদঃ ১৩৪: হায়যের পর গোসল প্রসঙ্গে                                                                                                                         ২০৩. “ইমরান ইবনু ইয়াযীদ (রহ.) ..... ‘আয়িশাহ্ (রাঃ) হতে বর্ণিত। তিনি বলেন, উম্মু হাবীবাহ্ বিনতু জাহশ (রাঃ) সাত বছর ইস্তিহাযায়* ভুগছিলেন। তিনি এ ব্যাপারে রাসূলুল্লাহ (সা.) -কে জানালেন। তারপর রাসূলুল্লাহ (সা.) বললেন, এটা হায়য নয় বরং এটা একটি শিরার রক্ত মাত্র। অতএব, তুমি গোসল করবে এবং সালাত আদায় করবে।                                                             সহীহ: বুখারী ৩২৭, মুসলিম ৩৩৪, ইবনু মাজাহ ৬২৬।  * হায়যের রক্ত নির্গমন হয় গর্ভথলি হতে। যা প্রতিমাসে নির্দিষ্ট সময়ে নির্গত হয়। পক্ষান্তরে ইস্তিহাযা (রক্ত প্রদর) একটি রোগ যার রক্ত গর্ভথলি ব্যতীত অন্য কোন শিরা হতে নির্গত হয়।
204 | পরিচ্ছেদঃ ১৩৪: হায়যের পর গোসল প্রসঙ্গে                                                                                                                         ২০৪. রবী ইবনু সুলায়মান ইবনু দাউদ (রহ.) ..... ‘আয়িশাহ্ (রাঃ) হতে বর্ণিত। তিনি বলেন, ‘আবদুর রহমান ইবনু আওফ (রাঃ)-এর স্ত্রী উম্মু হাবীবাহ্ বিনতু জাহ্শ (রাঃ) যিনি ছিলেন উম্মুল মু'মিনীন যায়নাব বিনতু জাহশ (রাঃ)-এর বোন, তিনি ইস্তিহাযায় ভুগছিলেন। 'আয়িশাহ্ (রাঃ) বলেন, তিনি রাসূলুল্লাহ (সা.) - এর কাছে এ বিষয়ে ফতোয়া জিজ্ঞেস করলে রাসূলুল্লাহ (সা.) তাঁকে বললেন, এটা হায়য নয়। এটা একটি শিরার রক্ত মাত্র। অতএব যখন হায়য বন্ধ হয়ে যায় তখন গোসল করবে এবং সালাত আদায় করবে। আবার যখন হায়য আরম্ভ হবে তখন সালাত ছেড়ে দিবে। আয়িশাহ (রাঃ) বলেন, এরপর তিনি প্রত্যেক সালাতের জন্যে গোসল করতেন এবং সালাত আদায় করতেন। কোন কোন সময় তিনি তাঁর বোন যায়নাব রাসূলুল্লাহ (সা.) -এর কাছে থাকাকালীন সময়ও তার কক্ষের টবে গোসল করতেন। এমনকি রক্তের লাল রং পানির উপর ফুটে উঠত। তিনি বের হতেন এবং রাসূলুল্লাহ (সা.)-এর সঙ্গে সালাতে শরীক হতেন। এটা তাকে সালাতে বাধা প্রদান করত না।                                                             সহীহ: বুখারী ৩২৭, মুসলিম ৩৩৪। [দ্রঃ ২০৩]
205 | পরিচ্ছেদঃ ১৩৪: হায়যের পর গোসল প্রসঙ্গে                                                                                                                         ২০৫. মুহাম্মাদ ইবনু সালামাহ (রহ.) ..... আয়িশাহ্ (রাঃ) হতে বর্ণিত। আবদুর রহমান ইবনু আওফ (রাঃ)-এর স্ত্রী, রাসূলুল্লাহ (সা.) -এর শ্যালিকা উম্মু হাবীবাহ্ (রাঃ) সাত বছর যাবৎ ইস্তিহাযায় ভুগছিলেন। এ ব্যাপার তিনি রাসূলুল্লাহ (সা.)-এর কাছে ফাতাওয়া জিজ্ঞেস করলে রাসূলুল্লাহ (সা.) বললেন, এটা হায়য নয় বরং এটা একটি শিরার রক্ত। অতএব তুমি গোসল কর এবং সালাত আদায় কর।                                                             সহীহ: বুখারী ৩২৭, মুসলিম ৩৩৪। [দ্রঃ ২০৩]
206 | পরিচ্ছেদঃ ১৩৪: হায়যের পর গোসল প্রসঙ্গে                                                                                                                         ২০৬. কুতায়বাহ্ (রহ.) ..... ‘আয়িশাহ্ (রাঃ) হতে বর্ণিত। তিনি বলেন, উম্মু হাবীবাহ্ বিনতু জাহশ (রাঃ) রাসূলুল্লাহ (সা.) -এর কাছে ফতোয়া জিজ্ঞেস করতে গিয়ে বললেন, হে আল্লাহর রসূল! আমি ইস্তিহাযায় ভুগছি। তিনি (সা.) বললেন, এটা একটি শিরার রক্ত মাত্র। অতএব, তুমি গোসল কর এবং সালাত আদায় কর। এরপর উম্মু হাবীবাহ্ (রাঃ) প্রত্যেক সালাতের জন্যে গোসল করতেন।                                                             সহীহ: বুখারী ৩২৭, মুসলিম ৩৩৪, আবূ দাউদ ২৯০।
207 | পরিচ্ছেদঃ ১৩৪: হায়যের পর গোসল প্রসঙ্গে                                                                                                                         ২০৭. কুতায়বাহ্ (রহ.) ..... ‘আয়িশাহ্ (রাঃ) হতে বর্ণিত। উম্মু হাবীবাহ্ (রাঃ) রাসূলুল্লাহ (সা.) -কে (ইস্তিহাযার) রক্ত প্রসঙ্গে জিজ্ঞেস করলেন, 'আয়িশাহ্ (রাঃ) বলেন, আমি তাঁর পাত্র রক্তে পূর্ণ দেখেছি। রাসূলুল্লাহ (সা.) তাঁকে বললেন, তোমার হায়য যতদিন তোমাকে (তোমার সালাত হতে) বিরত রাখবে ততদিন বিরত থাক, তারপর গোসল কর।  ২০৭/ক. কুতায়বাহ্ (রহ.) হতে অন্য হাদীস বর্ণিত হয়েছে। তাতে তিনি জা'ফার-এর নাম উল্লেখ করেননি।                                                             সহীহ: বুখারী ৩২৭, মুসলিম ৩৩৪, আবূ দাউদ ২৯০। সহীহ: ইবনু মাজাহ ৬২৩। (২০৭/ক)
208 | পরিচ্ছেদঃ ১৩৪: হায়যের পর গোসল প্রসঙ্গে                                                                                                                             হাদিস একাডেমি নাম্বারঃ ২০৮, আন্তর্জাতিক নাম্বারঃ                         ২০৯                                                                                                                                         ২০৮. কুতায়বাহ্ (রহ.) ..... উম্মু সালামাহ্ (রাঃ) হতে বর্ণিত। রাসূলুল্লাহ (সা.) -এর যুগে জনৈকা মহিলার অনর্গল রক্তক্ষরণ হচ্ছিল, উম্মু সালামাহ (রাঃ) তার এ ব্যাপারে রাসূলুল্লাহ (সা.) -কে জিজ্ঞেস করলেন, রাসূলুল্লাহ (সা.) বললেন, (রক্তস্রাব বন্ধ না হওয়ার) যে রোগে ভুগছে সে রোগ হওয়ার আগে তার কতদিন কত রাত প্রত্যেক মাসে হায়য আসত সে তার প্রতি খেয়াল রাখবে। মাসের সেদিন ও রাত্রিগুলোতে সালাত আদায় করবে না। তারপর সে দিনগুলো চলে গেলে সে গোসল করবে ও লজ্জাস্থান কাপড় দিয়ে বেঁধে নিবে এবং সালাত আদায় করবে।                                                             সহীহ: আবূ দাউদ ২৭৪, ইবনু মাজাহ ৬২৩।
209 | পরিচ্ছেদঃ ১৩৫: আকরা (হায়য) সম্পর্কিত বর্ণনা                                                                                                                             হাদিস একাডেমি নাম্বারঃ ২০৯, আন্তর্জাতিক নাম্বারঃ                         ২১০                                                                                                                                         ২০৯. রবী' ইবনু সুলায়মান ইবনু দাউদ ইবনু ইবরাহীম (রহ.) ..... ‘আয়িশাহ্ (রাঃ) হতে বর্ণিত। উম্মু হাবীবাহ্ বিনতু জাহ্শ (রাঃ) যিনি ‘আবদুর রহমান ইবনু আওফ-এর স্ত্রী ছিলেন। ইস্তিহাযায় আক্রান্ত হলেন যা সবসময় চলতে লাগল। তাঁর এ অবস্থা রাসূলুল্লাহ (সা.) -এর কাছে উল্লেখ করা হলে তিনি বললেন, তা হায়য নয় বরং তা জরায়ুর স্পন্দন মাত্র। অতএব, সে যেন তার হায়যের সময়ের প্রতি খেয়াল রাখে এবং সে দিনগুলোতে সালাত আদায় করা হতে ক্ষান্ত থাকে। হায়যের সময় অতিবাহিত হলে সে যেন প্রত্যেক সালাতের জন্যে গোসল করে।                                                             সহীহ: মুসনাদে আহমাদ ২৫০১৬।
210 | পরিচ্ছেদঃ ১৩৫: আকরা (হায়য) সম্পর্কিত বর্ণনা                                                                                                                             হাদিস একাডেমি নাম্বারঃ ২১০, আন্তর্জাতিক নাম্বারঃ                         ২১১                                                                                                                                         ২১০. মুহাম্মাদ ইবনুল মুসান্না (রহ.) ..... ‘আয়িশাহ্ (রাঃ) হতে বর্ণিত। উম্মু হাবীবাহ্ বিনতু জাহশ এই সাত বছর ইস্তিহাযায় আক্রান্ত ছিলেন। তিনি নবী (সা.)-কে এ ব্যাপারে প্রশ্ন করলে তিনি বললেন, এটা হায়য নয়, বরং এটা একটি শিরার রক্ত মাত্র। অতএব তিনি তাকে তার হায়যের সময় পরিমাণ সালাত ত্যাগ করতে নির্দেশ দিলেন। তারপর গোসল করতে ও সালাত আদায় করতে বললেন। ফলে তিনি প্রত্যেক সালাতের জন্যে গোসল করতেন।                                                             সহীহ: বুখারী ৩২৭, মুসলিম ৩৩৪। [দ্রঃ ২০৩]
211 | পরিচ্ছেদঃ ১৩৫: আকরা (হায়য) সম্পর্কিত বর্ণনা                                                                                                                             হাদিস একাডেমি নাম্বারঃ ২১১, আন্তর্জাতিক নাম্বারঃ                         ২১২                                                                                                                                         ২১১. ‘ঈসা ইবনু হাম্মাদ (রহ.) ..... উরওয়াহ্ (রাঃ) হতে বর্ণিত। ফাত্বিমাহ্ বিনতু আবূ হুবায়শ (রাঃ) বর্ণনা করেছেন যে, তিনি রাসূলুল্লাহ (সা.) -এর নিকট এসে তাঁর রক্তক্ষরণজনিত অসুবিধার কথা জানালেন। রাসূলুল্লাহ (সা.) তাকে বললেন, এটা একটি শিরার রক্ত মাত্র। অতএব লক্ষ্য রাখবে যখন তোমার হায়য আসে তখন সালাত আদায় করা থেকে বিরত থাকবে। আর যখন তোমার হায়য চলে যায় তখন তুমি পবিত্র হয়ে সালাত আদায় করবে এক হায়য হতে অন্য হায়যের মধ্যবর্তী সময় পর্যন্ত। এ হাদীস হতে বুঝা যায়-  ‘আকরা; এখানে হায়য অর্থেই ব্যবহৃত হয়েছে। আবূ আবদুর রহমান বলেন, হিশাম ইবনু ‘উরওয়াহ (রহ.) এ হাদীসটি ‘উরওয়াহ হতে বর্ণনা করেছেন। কিন্তু মুনযির রাবী তাতে এ (হায়য) সম্পর্কে যা উল্লেখ করেছেন তা তিনি উল্লেখ করেননি।                                                             সহীহ: আবূ দাউদ ২৮০, সহীহ আবূ দাউদ ৪৭১, ইবনু মাজাহ ৬২০।
212 | পরিচ্ছেদঃ ১৩৫: আকরা (হায়য) সম্পর্কিত বর্ণনা                                                                                                                         ২১২. ইসহাক ইবনু ইব্রাহীম (রহ.) ..... 'আয়িশাহ্ (রাঃ) হতে বর্ণিত। তিনি বলেন, ফাত্বিমাহ বিনতু আবূ হুবায়শ (রাঃ) রাসূলুল্লাহ (সা.)-এর নিকট এসে বললেন, আমি একজন ইস্তিহাযায় আক্রান্ত মহিলা; আমি পবিত্র হই না। এমতাবস্থায় আমি কি সালাত ত্যাগ করব? তিনি (সা.) বললেন, না, এটা হায়য নয়। এটা একটি শিরার রক্ত মাত্র। যখন তোমার হায়য শুরু হবে তখন সালাত ছেড়ে দিবে। যখন তা চলে যায় তখন রক্ত ধুয়ে সালাত আদায় করবে।                                                             সহীহ: বুখারী ২২৮, মুসলিম ৩৩৩।
213 | পরিচ্ছেদঃ ১৩৬: ইস্তিহাযায় আক্রান্ত নারীর গোসল                                                                                                                             হাদিস একাডেমি নাম্বারঃ ২১৩, আন্তর্জাতিক নাম্বারঃ                         ২১৪                                                                                                                                         ২১৩. মুহাম্মাদ ইবনুল বাশশার (রহ.) ..... ‘আয়িশাহ্ (রাঃ) হতে বর্ণিত। রাসূলুল্লাহ (সা.) -এর যুগে একজন ইস্তিহাযাগ্রস্ত নারীকে বলা হয়েছিল যে, এটা একটি অবাধ্য শিরামাত্র যার রক্ত বন্ধ হয় না। তাকে আদেশ করা হয়েছিল, সে যেন যুহর সালাতকে পিছিয়ে নেয় এবং আসরের সালাতকে এগিয়ে এক সাথে আদায় করে এবং উভয় সালাতের জন্যে একবারই গোসল করে এবং মাগরিব পিছিয়ে নিয়ে এবং ‘ইশাকে এগিয়ে এনে এক সাথে আদায় করে এবং এ দুই সালাতের জন্যে একবারই গোসল করে। আর ফজরের সালাতের জন্যে একবার গোসল করে।                                                             সহীহ: আবূ দাউদ ২৯৪, সহীহ আবূ দাউদ ৩০৫, দারিমী ২৭৭, মুসনাদে আহমাদ ২৫৪৩০।
214 | পরিচ্ছেদঃ ১৩৭: নিফাসের গোসল প্রসঙ্গ                                                                                                                             হাদিস একাডেমি নাম্বারঃ ২১৪, আন্তর্জাতিক নাম্বারঃ                         ২১৫                                                                                                                                         ২১৪. মুহাম্মাদ ইবনু কুদামাহ্ (রহ.) ..... জাবির ইবনু আবদুল্লাহ (রাঃ) হতে বর্ণিত। তিনি আসমা বিনতু ‘উমায়স (রাঃ)-এর হাদীসে বর্ণনা করেন যে, তিনি যখন যুলহুলায়ফাহ্ নামক স্থানে নিফাসগ্রস্ত হলেন তখন রাসূলুল্লাহ (সা.) আবূ বাকর (রাঃ)-কে বললেন, তাকে গোসল করে ইহরাম বাঁধতে বল।                                                             সহীহ: মুসলিম ১২১০, ইবনু মাজাহ ২৯১৩, ৩০৭৪।
215 | পরিচ্ছেদঃ ১৩৮: হায়য ও ইস্তিহাযার রক্তের পার্থক্য নির্ণয়                                                                                                                             হাদিস একাডেমি নাম্বারঃ ২১৫, আন্তর্জাতিক নাম্বারঃ                         ২১৬                                                                                                                                         ২১৫. মুহাম্মাদ ইবনুল মুসান্না (রহ.) ..... ফাত্বিমাহ্ বিনতু আবূ হুবায়শ (রাঃ) হতে বর্ণিত। তাঁর ইস্তিহাযাহ্ হলে রাসূলুল্লাহ (সা.) তাকে বললেন, যখন হায়যের রক্ত হয় তা কালো রক্ত যা চেনা যায়, তখন তুমি সালাত থেকে বিরত থাকবে, আর যখন অন্য রক্ত হয় তখন উযূ করে নিবে। কেননা তা একটি শিরার রক্ত মাত্র।                                                             সহীহ: আবূ দাউদ ২৮১, সহীহ আবূ দাউদ ২৮৪, ২৮৫; ইওয়াউল গালীল ২০৪।
216 | পরিচ্ছেদঃ ১৩৮: হায়য ও ইস্তিহাযার রক্তের পার্থক্য নির্ণয়                                                                                                                             হাদিস একাডেমি নাম্বারঃ ২১৬, আন্তর্জাতিক নাম্বারঃ                         ২১৭                                                                                                                                         ২১৬. মুহাম্মাদ ইবনুল মুসান্না (রহ.) ..... ‘আয়িশাহ্ (রাঃ) থেকে বর্ণিত। ফাত্বিমাহ্ বিনতু আবূ হুবায়শ (রাঃ)-এর ইস্তিহাযাহ্ হলে রাসূলুল্লাহ (সা.) তাঁকে বললেন, হায়যের রক্ত কালো বর্ণের হয়ে থাকে যা সহজে চেনা যায়। যখন এ রক্ত দেখা দেবে তখন সালাত থেকে বিরত থাকবে, আর যখন অন্য রক্ত দেখা দেবে তখন উযূ করবে এবং সালাত আদায় করবে। আবূ আবদুর রহমান (ইমাম নাসায়ী) বলেন, এ হাদীসটি অনেকেই বর্ণনা করেছেন, তবে ইবনু আবূ ‘আদী যা উল্লেখ করেছেন, “হায়যের রক্ত কালো যা সহজে চেনা যায় অন্য আর কেউ তা উল্লেখ করেননি। আল্লাহই ভালো জানেন।                                                             সহীহ: আবূ দাউদ ২৮৬।
217 | পরিচ্ছেদঃ ১৩৮: হায়য ও ইস্তিহাযার রক্তের পার্থক্য নির্ণয়                                                                                                                             হাদিস একাডেমি নাম্বারঃ ২১৭, আন্তর্জাতিক নাম্বারঃ                         ২১৮                                                                                                                                         ২১৭. ইয়াহইয়া ইবনু হাবীব ইবনু ‘আরাবী (রহ.) ..... ‘আয়িশাহ্ (রাঃ) হতে বর্ণিত। তিনি বলেন, ফাত্বিমাহ্ বিনতু আবূ হুবায়শ (রাঃ) ইস্তিহাযাহ্ হলে তিনি নবী (সা.)-কে এ বিষয়ে প্রশ্ন করলেন, হে আল্লাহর রসূল! আমার ইস্তিহাযা হয়, অতএব আমি পবিত্র হই না। এমতাবস্থায় আমি কি সালাত ছেড়ে দিবো? রাসূলুল্লাহ (সা.) বলেন, এটা হায়য নয়, বরং এটা একটি শিরার রক্ত মাত্র। অতএব, যখন হায়য দেখা দেয় তখন সালাত আদায় করবে না। আর যখন হায়য বন্ধ হবে তখন রক্তের চিহ্ন ধৌত করবে এবং উযূ করে নিবে। কারণ এটা হায়য নয়, বরং তা একটি শিরার রক্ত মাত্র। তাঁকে প্রশ্ন করা হলো, হায়য বন্ধ হওয়ার পর কি গোসল করতে হবে? তিনি বললেন, এতে কারও সন্দেহ থাকতে পারে না। আবূ আবদুর রহমান (ইমাম নাসায়ী) বলেন, হাম্মাদ ইবনু যায়দ ব্যতীত অন্য কেউ এ হাদীসে “তুমি উযু করে নিবে” এ কথাটি উল্লেখ করেছেন বলে আমার জানা নেই। তিনি ব্যতীত আরো অনেকে এটি হিশাম থেকে বর্ণনা করেছেন, তবে কেউই “তুমি উযূ করে নেবে” কথাটি উল্লেখ করেননি।                                                             সহীহ: মুসলিম ৩৩৩, ইবনু মাজাহ ৬২১।
218 | পরিচ্ছেদঃ ১৩৮: হায়য ও ইস্তিহাযার রক্তের পার্থক্য নির্ণয়                                                                                                                             হাদিস একাডেমি নাম্বারঃ ২১৮, আন্তর্জাতিক নাম্বারঃ                         ২১৯                                                                                                                                         ২১৮. কুতায়বাহ্ ইবনু সা'ঈদ (রহ.) ..... ‘আয়িশাহ্ (রাঃ) হতে বর্ণিত। তিনি বলেন, ফাত্বিমাহ্ বিনতু আবূ হুবায়শ (রাঃ) রাসূলুল্লাহ (সা.) -কে বললেন, হে আল্লাহর রসূল! আমি পবিত্র হই না, আমি কি সালাত ত্যাগ করব? রাসূলুল্লাহ (সা.) বললেন, এটা একটি শিরার রক্ত মাত্র এটা হায়য নয়। যখন হায়য দেখা দেবে তখন সালাত ত্যাগ করবে আর যখন হায়যের সীমা অতিবাহিত হবে তখন গোসল করে রক্ত দূর করবে এবং সালাত আদায় করবে।                                                             সহীহ: বুখারী ৩০৬, মুসলিম ৩৩৩।
219 | পরিচ্ছেদঃ ১৩৮: হায়য ও ইস্তিহাযার রক্তের পার্থক্য নির্ণয়                                                                                                                             হাদিস একাডেমি নাম্বারঃ ২১৯, আন্তর্জাতিক নাম্বারঃ                         ২২০                                                                                                                                         ২১৯. আবূল আশ'আস (রহ.) ..... ‘আয়িশাহ্ (রাঃ) থেকে বর্ণিত। আবূ হুবায়শ-এর কন্যা বললেন, হে আল্লাহর রসূল! আমি পবিত্র হই না, অতএব আমি কি সালাত ত্যাগ করবো? তিনি বললেন, না, এটা একটি শিরা মাত্র। খালিদ বলেন, আমি তার নিকট থেকে যা পাঠ করেছি তা হলো, “তা হায়য নয়, অতএব যখন হায়য আসে তখন সালাত ছেড়ে দেবে আর যখন শেষ হয়ে যায় তখন তোমরা গোসল করে সালাত আদায় করবে।                                                             সহীহ: বুখারী ৩০৬, মুসলিম ৩৩৩।
220 | পরিচ্ছেদঃ ১৩৯: বদ্ধ পানিতে নাপাক লোকের গোসল না করা                                                                                                                             হাদিস একাডেমি নাম্বারঃ ২২০, আন্তর্জাতিক নাম্বারঃ                         ২২১                                                                                                                                         ২২০. সুলায়মান ইবনু দাউদ ও হারিস ইবনু মিসকীন (রহ.) ..... বুকায়র (রহ.) হতে বর্ণিত। আবূ সায়িব তার কাছে বর্ণনা করেছেন যে, তিনি আবূ হুরায়রাহ্ (রাঃ)-কে বলতে শুনেছেন রাসূলুল্লাহ (সা.) বলেছেন: তোমাদের কেউ যেন নাপাক অবস্থায় বদ্ধ পানিতে গোসল না করে।                                                             সহীহ: মুসলিম ২৮৩।
221 | পরিচ্ছেদঃ ১৪০: আবদ্ধ পানিতে প্রস্রাব এবং তাতে গোসল না করা                                                                                                                             হাদিস একাডেমি নাম্বারঃ ২২১, আন্তর্জাতিক নাম্বারঃ                         ২২২                                                                                                                                         ২২১. মুহাম্মাদ ইবনু 'আবদুল্লাহ ইবনু ইয়াযীদ আল মুকরী (রহ.) ..... আবূ হুরায়রাহ্ (রাঃ) হতে বর্ণিত। রাসূলুল্লাহ (সা.) বলেছেন: তোমাদের কেউ যেন আবদ্ধ পানিতে প্রস্রাব করার পর তাতে গোসল না করে।                                                             সহীহ: বুখারী ২৩৯, মুসলিম ২৮২, সহীহ ইবনু খুযায়মাহ্ ৬৬।
222 | পরিচ্ছেদঃ ১৪১: রাতের প্রথমভাগে গোসল করা প্রসঙ্গে                                                                                                                             হাদিস একাডেমি নাম্বারঃ ২২২, আন্তর্জাতিক নাম্বারঃ                         ২২৩                                                                                                                                         ২২২. ‘আমর ইবনু হিশাম (রহ.) ..... গুযয়ফ ইবনুল হারিস (রাঃ) হতে বর্ণিত। তিনি ‘আয়িশাহ্ (রাঃ)-কে প্রশ্ন করলেন যে, রাসূলুল্লাহ (সা.) রাতের কোন্ অংশে গোসল করতেন? তিনি বললেন, কোন কোন সময় তিনি রাতের প্রথম ভাগে গোসল করতেন, আবার কোন সময় রাতের শেষ ভাগে গোসল করতেন। আমি বললাম, সকল প্রশংসা সে আল্লাহর যিনি এ বিষয়ে অবকাশ রেখেছেন।                                                             সহীহ: আবূ দাউদ ২২৬, সহীহ আবূ দাউদ ২২২, মুসনাদে আহমাদ ২৪২৪৮।
223 | পরিচ্ছেদঃ ১৪২: রাতের প্রথম ও শেষে গোসল করা।                                                                                                                             হাদিস একাডেমি নাম্বারঃ ২২৩, আন্তর্জাতিক নাম্বারঃ                         ২২৪                                                                                                                                         ২২৩. ইয়াহইয়া ইবনু হাবীব ইবনু ‘আরাবী (রহ.) ..... গুযয়ফ ইবনু হারিস (রাঃ) হতে বর্ণিত। তিনি বলেন, আমি ‘আয়িশাহ্ (রাঃ)-এর কাছে গিয়ে তাঁকে প্রশ্ন করলাম, রাসূলুল্লাহ (সা.) রাতের প্রথম ভাগে গোসল করতেন না শেষ ভাগে? তিনি বলেন, সব রকমই করেছেন। কোন সময় রাতের প্রথম ভাগে গোসল করেছেন আবার কোন সময় রাতের শেষ ভাগে গোসল করেছেন। আমি বললাম, সমস্ত প্রশংসা আল্লাহ তা'আলার যিনি এ বিষয়ে অবকাশ রেখেছেন।                                                             সহীহ: আবূ দাউদ ২২৬, সহীহ আবূ দাউদ ২২২, মুসনাদে আহমাদ ২৪২৪৮
224 | পরিচ্ছেদঃ ১৪৩: গোসলের সময় পর্দা করা                                                                                                                             হাদিস একাডেমি নাম্বারঃ ২২৪, আন্তর্জাতিক নাম্বারঃ                         ২২৫                                                                                                                                         ২২৪. মুজাহিদ ইবনু মূসা (রহ.) ..... মুহিল ইবনু খলীফাহ্ (রহ.) হতে বর্ণিত। তিনি বলেন, আবূস সামহ আমার নিকট বলেছেন, আমি রাসূলুল্লাহ (সা.) -এর খিদমাত করতাম। তিনি যখন গোসল করার ইচ্ছা করতেন তখন তিনি বলতেন, তোমার পিঠটা আমার দিকে ঘুরিয়ে দাও, তখন আমি আমার পিঠ তার দিকে ঘুরিয়ে দিতাম। এভাবে আমি তাকে আড়াল করতাম।                                                             সহীহ: আবূ দাউদ ৩৭৬, ইবনু মাজাহ ৫২৬, ৬১৩।
225 | পরিচ্ছেদঃ ১৪৩: গোসলের সময় পর্দা করা                                                                                                                             হাদিস একাডেমি নাম্বারঃ ২২৫, আন্তর্জাতিক নাম্বারঃ                         ২২৬                                                                                                                                         ২২৫. ইয়াকূব ইবনু ইব্রাহীম (রহ.) ..... উম্মু হানী (রাঃ) হতে বর্ণিত। তিনি মক্কাহ্ বিজয়ের দিন রাসূলুল্লাহ (সা.) -এর নিকট গিয়ে দেখলেন, তিনি গোসল করছেন আর ফাত্বিমাহ্ (রাঃ) তাঁকে একখানা কাপড় দ্বারা পর্দা করে আছেন, তিনি (উম্মু হানী) তাঁকে সালাম করলেন, তিনি (সা.) বললেন, ইনি কে? আমি বললাম, আমি উম্মু হানী। তিনি গোসল শেষ করলেন এবং পরে একখানা কাপড় জড়িয়ে আট রাক'আত সালাত আদায় করলেন।                                                             সহীহ: বুখারী ৩৫৭, মুসলিম ৩৩৬, সহীহ আবূ দাউদ ১১৬৮, ইরওয়াউল গালীল ৪৬৪।
226 | পরিচ্ছেদঃ ১৪৪: পুরুষের গোসলের জন্যে কি পরিমাণ পানির প্রয়োজন হয়?                                                                                                                             হাদিস একাডেমি নাম্বারঃ ২২৬, আন্তর্জাতিক নাম্বারঃ                         ২২৭                                                                                                                                         ২২৬. মুহাম্মাদ ইবনু ‘উবায়দ (রহ.) ..... মূসা আল জুহানী (রহ.) হতে বর্ণিত। তিনি বলেন, মুজাহিদ (রহ.)-এর কাছে একটি পেয়ালা আনা হলো, আমার অনুমান তাতে আট রতল* পরিমাণ পানি হবে। পরে তিনি বললেন, আমাকে ‘আয়িশাহ্ (রাঃ) বর্ণনা করেছেন, রাসূলুল্লাহ (সা.) এ পরিমাণ পানি দিয়ে গোসল করতেন।                                                             সহীহ মুসনাদে আহমাদ ২৪২৯৩। * এক রতল= ১২ উকিয়া বা ২৫৬৪ গ্রাম। (মিসবাহুল লুগাত)
227 | পরিচ্ছেদঃ ১৪৪: পুরুষের গোসলের জন্যে কি পরিমাণ পানির প্রয়োজন হয়?                                                                                                                             হাদিস একাডেমি নাম্বারঃ ২২৭, আন্তর্জাতিক নাম্বারঃ                         ২২৮                                                                                                                                         ২২৭. মুহাম্মাদ ইবনু 'আবদুল আ'লা (রহ.) ..... আবূ বাকর  ইবনু হাফস (রহ.) হতে বর্ণিত। আমি আবূ সালামাকে বলতে শুনেছি, আমি এবং আয়িশাহ্ (রাঃ) -এর দুধ ভাই তাঁর নিকট গেলাম। তার ভাই নবী (সা.) -এর গোসল সম্পর্কে প্রশ্ন করলেন। তখন তিনি এমন একটি পাত্র আনলেন যাতে এক সা' পরিমাণ পানি ছিল। তারপর তিনি যথাযথ পর্দা করে গোসল করলেন এবং তাঁর মাথায় তিনবার পানি ঢাললেন।                                                             সহীহ: বুখারী ২৫১, মুসলিম ৩২০।
228 | পরিচ্ছেদঃ ১৪৪: পুরুষের গোসলের জন্যে কি পরিমাণ পানির প্রয়োজন হয়?                                                                                                                             হাদিস একাডেমি নাম্বারঃ ২২৮, আন্তর্জাতিক নাম্বারঃ                         ২২৯                                                                                                                                         ২২৮. কুতায়বাহ্ ইবনু সাঈদ (রহ.) ..... 'আয়িশাহ্ (রাঃ) হতে বর্ণিত। তিনি বলেন, রাসূলুল্লাহ (সা.) এমন এক পানির পাত্রে গোসল করতেন যার নাম ফারক (যাতে ষোল রতল পানি ধরত) আর আমি এবং তিনি একই পাত্রে গোসল করতাম।                                                             সহীহ: বুখারী ২৫০, মুসলিম ৩১৯।
229 | পরিচ্ছেদঃ ১৪৪: পুরুষের গোসলের জন্যে কি পরিমাণ পানির প্রয়োজন হয়?                                                                                                                             হাদিস একাডেমি নাম্বারঃ ২২৯, আন্তর্জাতিক নাম্বারঃ                         ২৩০                                                                                                                                         ২২৯. সুওয়াইদ ইবনু নাসর (রহ.) ..... ‘আবদুল্লাহ ইবনু জা'ফার (রাঃ) হতে বর্ণিত। তিনি বলেন, আমি আনাস ইবনু মালিক (রাঃ)-কে বলতে শুনেছি যে, রাসূলুল্লাহ (সা.) এক মাক্কূক (দেড় সা বা পোনে চার কেজি পানি ধরে এমন পাত্র) পানি দিয়ে উযূ করতেন এবং গোসল করতেন পাঁচ মাককূক দিয়ে।                                                             সহীহ: বুখারী ২০১, মুসলিম ৩২৫। [দ্রঃ ৭৩]
230 | পরিচ্ছেদঃ ১৪৪: পুরুষের গোসলের জন্যে কি পরিমাণ পানির প্রয়োজন হয়?                                                                                                                             হাদিস একাডেমি নাম্বারঃ ২৩০, আন্তর্জাতিক নাম্বারঃ                         ২৩১                                                                                                                                         ২৩০. কুতায়বাহ্ ইবনু সাঈদ (রহ.) ..... আবূ জা'ফার (রহ.) হতে বর্ণিত। তিনি বলেন, আমরা জাবির ইবনু আবদুল্লাহ-এর সামনে গোসলের ব্যাপারে বিতর্কে লিপ্ত হলাম, তখন জাবির (রাঃ) বললেন, অপবিত্রতার গোসলে এক সা' পানিই যথেষ্ট। আমরা বললাম এক সা' অথবা দুই সা কোনরূপেই যথেষ্ট নয়। জাবির বললেন, তোমাদের থেকে উত্তম ও বেশি কেশযুক্ত ব্যক্তির (রাসূলুল্লাহ (সা.) -এর) জন্যে যথেষ্ট হতো।                                                             সহীহ: বুখারী ২৫২, মুসলিম ৩২৯, বুখারী’র “আদাবুল মুফরাদ” ৭৫৩।
410 | পরিচ্ছেদঃ ১৪৫: এ ব্যাপারে (গোসলের পানির) কোন নির্দিষ্ট পরিমাণ না থাকার বিবরণ।                                                                                                                             হাদিস একাডেমি নাম্বারঃ ২৩১, আন্তর্জাতিক নাম্বারঃ                         ২৩২                                                                                                                                         ২৩১. সুওয়াইদ ইবনু নাসর ও ইসহাক ইবনু ইব্রাহীম (রহ.) ..... ‘আয়িশাহ্ (রাঃ) হতে বর্ণিত। তিনি বলেন, আমি এবং রাসূলুল্লাহ (সা.) একই পাত্র থেকে গোসল করতাম আর সে পাত্র ছিল ফারক (ষোল রতল পরিমাপের একটি পাত্র)।                                                             সহীহ: বুখারী ২৫০, মুসলিম ৩১৯। [দ্রঃ ২২৮]
232 | পরিচ্ছেদঃ ১৪৬: স্বামী এবং স্ত্রীর একই পাত্র হতে গোসল করা                                                                                                                             হাদিস একাডেমি নাম্বারঃ ২৩২, আন্তর্জাতিক নাম্বারঃ                         ২৩৩                                                                                                                                         ২৩২. সুওয়াইদ ইবনু নাসর ও কুতায়বাহ্ (রহ.) ..... ‘আয়িশাহ্ (রাঃ) হতে বর্ণিত। রাসূলুল্লাহ (সা.) এবং আমি একই পাত্র হতে গোসল করতাম। আমরা অঞ্জলিপূর্ণ করে তা থেকে একই সময় পানি নিতাম।                                                             সহীহ: বুখারী ২৭৩, মুসলিম ৩১৯।
233 | পরিচ্ছেদঃ ১৪৬: স্বামী এবং স্ত্রীর একই পাত্র হতে গোসল করা                                                                                                                             হাদিস একাডেমি নাম্বারঃ ২৩৩, আন্তর্জাতিক নাম্বারঃ                         ২৩৪                                                                                                                                         ২৩৩. মুহাম্মাদ ইবনু আব্দুল আ’লা (রহ.)…আয়িশাহ (রাঃ) হতে বর্ণিত। তিনি বলেন, আমি এবং রাসূলুল্লাহ (সা.) একই পাত্র থেকে অপবিত্রতার গোসল করতাম।                                                             সহীহ: বুখারী ২৬৩, ২৬৪।
234 | পরিচ্ছেদঃ ১৪৬: স্বামী এবং স্ত্রীর একই পাত্র হতে গোসল করা                                                                                                                             হাদিস একাডেমি নাম্বারঃ ২৩৪, আন্তর্জাতিক নাম্বারঃ                         ২৩৫                                                                                                                                         ২৩৪. কুতায়বাহ ইবনু সা’ঈদ (রহ.)…. আয়িশাহ (রাঃ) হতে বর্ণিত। তিনি বলেন, আমার মনে আছে, আমি এবং রাসূলুল্লাহ (সা.) যে পাত্র থেকে গোসল করতাম সে পাত্র নিয়ে আমি ও তিনি (সা.) টানাটানি করতাম।                                                             সহীহ: বুখারী ২৯৯, আবূ দাউদ ৭৭।
228 | পরিচ্ছেদঃ ১৪৬: স্বামী এবং স্ত্রীর একই পাত্র হতে গোসল করা                                                                                                                             হাদিস একাডেমি নাম্বারঃ ২৩৫, আন্তর্জাতিক নাম্বারঃ                         ২৩৬                                                                                                                                         ২৩৫. 'আমর ইবনু 'আলী (রহ.) .... আয়িশাহ্ (রাঃ) হতে বর্ণিত। তিনি বলেন, আমি এবং রাসূলুল্লাহ (সা.) একই পাত্র থেকে গোসল করতাম।                                                             সহীহ: বুখারী ২৯৯, আবূ দাউদ ৭৭।
236 | পরিচ্ছেদঃ ১৪৬: স্বামী এবং স্ত্রীর একই পাত্র হতে গোসল করা                                                                                                                             হাদিস একাডেমি নাম্বারঃ ২৩৬, আন্তর্জাতিক নাম্বারঃ                         ২৩৭                                                                                                                                         ২৩৬. ইয়াহইয়া ইবনু মূসা (রহ.) ..... ইবনু আব্বাস (রাঃ) হতে বর্ণিত। তিনি বলেন, আমাকে আমার খালা (উম্মুল মু'মিনীন) মায়মূনাহ্ (রাঃ) খবর দিয়েছেন যে, তিনি এবং রাসূলুল্লাহ (সা.) একই পাত্র থেকে গোসল করতেন।                                                             সহীহ: বুখারী ২৫৩, মুসলিম ৩২২।
237 | পরিচ্ছেদঃ ১৪৬: স্বামী এবং স্ত্রীর একই পাত্র হতে গোসল করা                                                                                                                             হাদিস একাডেমি নাম্বারঃ ২৩৭, আন্তর্জাতিক নাম্বারঃ                         ২৩৮                                                                                                                                         ২৩৭. সুওয়াইদ ইবনু নাসর (রহ.) ... ‘আবদুর রহমান ইবনু হুরমুয আল আ'রাজ (রহ.) থেকে বর্ণিত। তিনি বলেন, আমাকে উম্মু সালামার মুক্তিপ্রাপ্ত গোলাম নাইম বলেছেন যে, উম্মু সালামাহ্ (রাঃ)-কে জিজ্ঞেস করা হলো, স্ত্রী কি পুরুষের সাথে গোসল করতে পারে? তিনি বললেন, হ্যাঁ! করতে পারে যখন স্ত্রী বুদ্ধিমতী হয়। আমার মনে আছে, আমি এবং রাসূলুল্লাহ (সা.) একই পাত্র থেকে গোসল করতাম। আমরা আমাদের দু' হাতে পানি ঢেলে তা পরিষ্কার করতাম। আ'রাজ (রহ.) বুদ্ধিমতী’-এর ব্যাখ্যা প্রসঙ্গে বলেন, যে লজ্জাস্থানের উল্লেখ করে না এবং নির্বোধ মহিলার মতো আচরণ করেন না।                                                             সহীহ: মুসনাদে আহমাদ ২৬৭৯২।
238 | পরিচ্ছেদঃ ১৪৭: অপবিত্র ব্যক্তির উদ্ধৃত্ত পানি দ্বারা গোসল করা নিষেধ                                                                                                                             হাদিস একাডেমি নাম্বারঃ ২৩৮, আন্তর্জাতিক নাম্বারঃ                         ২৩৯                                                                                                                                         ২৩৮. কুতায়বাহ (রহ.) ..... হুমায়দ ইবনু আবদুর রহমান (রহ.) হতে বর্ণিত। তিনি বলেন, আমি সাক্ষাৎ পেয়েছি এমন এক ব্যক্তির যিনি চার বৎসর নবী (সা.) -এর সাহচর্য লাভ করেছিলেন যেরূপ আবূ হুরায়রাহ্ (রাঃ) তাঁর সাহচর্য লাভ করেছেন। তিনি বলেছেন, রাসূলুল্লাহ (সা.) আমাদের প্রতিদিন মাথা আঁচড়াতে এবং গোসলের স্থানে প্রস্রাব করতে বারণ করেছেন। আর স্ত্রীর উদ্ধৃত্ত পানি দ্বারা পুরুষকে এবং পুরুষের উদ্ধৃত্ত পানি দ্বারা স্ত্রীকে গোসল করতে বারণ করেছেন বরং তাদের একত্রে অঞ্জলি দিয়ে পানি নিতে আদেশ করেছেন।                                                             সহীহ: আবূ দাউদ ৮১, সহীহ আবূ দাউদ ২২, মুসনাদে আহমাদ ১৭০৫৩।
239 | পরিচ্ছেদঃ ১৪৮: এ ব্যাপারে সুযোগ প্রদান।                                                                                                                             হাদিস একাডেমি নাম্বারঃ ২৩৯, আন্তর্জাতিক নাম্বারঃ                         ২৪০                                                                                                                                         ২৩৯. মুহাম্মাদ ইবনু বাশার ও সুওয়াইদ ইবনু নাসর (রহ.) ..... ‘আয়িশাহ্ (রাঃ) হতে বর্ণিত। তিনি বলেন, আমি এবং রাসূলুল্লাহ (সা.) একই পাত্র থেকে গোসল করতাম। তিনি আমার পূর্বে পানি নেয়ার জন্যে তাড়াতাড়ি করতেন, আমি তার পূর্বে নেয়ার জন্যে তাড়াতাড়ি করতাম, এমনকি তিনি বলতেন, আমার জন্যে রাখ, আর আমি বলতাম, আমার জন্যে রাখুন। সুওয়াইদ (রহ.) বলেন, “আয়িশাহ্ (রাঃ) বলেছেন, তিনি আমার পূর্বে ও আমি তার পূর্বে পানি নেয়ার জন্যে চেষ্টা করতাম। এক পর্যায়ে আমি বলতাম, আমার জন্যে রাখুন, আমার জন্যে রাখুন।                                                             সহীহ: মুসলিম ৩২১।
240 | পরিচ্ছেদঃ ১৪৯: এমন পাত্রে গোসল করা যাতে আটা-খামির করা হয়                                                                                                                             হাদিস একাডেমি নাম্বারঃ ২৪০, আন্তর্জাতিক নাম্বারঃ                         ২৪১                                                                                                                                         ২৪০. মুহাম্মাদ ইবনু বাশশার (রহ.) ..... উম্মু হানী (রাঃ) হতে বর্ণিত। রাসূলুল্লাহ (সা.) ও মায়মূনাহ্ (রাঃ) একই পাত্রে গোসল করেছেন, তা এমন পাত্র ছিল যাতে আটার খামিরের চিহ্ন ছিল।                                                             সহীহ: ইবনু মাজাহ ৩৭৮, ইওয়াউল গালীল (১/৬৪)।
241 | পরিচ্ছেদঃ ১৫০: অপবিত্রতার গোসলে নারীর মাথার বেনী না খোলা                                                                                                                             হাদিস একাডেমি নাম্বারঃ ২৪১, আন্তর্জাতিক নাম্বারঃ                         ২৪২                                                                                                                                         ২৪১. সুলায়মান ইবনু মানসূর (রহ.) ..... নবী (সা.) -এর স্ত্রী উম্মু সালামাহ্ (রাঃ) হতে বর্ণিত। তিনি বলেন, আমি বললাম, হে আল্লাহর রসূল! আমার মাথার বেনী বেশ শক্ত করে বাঁধি। আমি কি আমার অপবিত্রতার গোসলের সময় তা ধোয়ার জন্যে খুলে ফেলবো? তিনি বললেন, তুমি তোমার মাথায় তিন অঞ্জলি পানি দিবে পরে তোমার শরীরে পানি ঢালবে।                                                             সহীহ: মুসলিম ৩৩০, আবূ দাউদ ২৫১, তিরমিযী ১০৫, ইবনু মাজাহ ৬০৩, ৬০৫; ইরওয়াউল গালীল ১৩৬।
242 | পরিচ্ছেদঃ ১৫১: ইহরামের গোসলে ঋতুমতির জন্যে বেনী খোলার আদেশ                                                                                                                             হাদিস একাডেমি নাম্বারঃ ২৪২, আন্তর্জাতিক নাম্বারঃ                         ২৪৩                                                                                                                                         ২৪২. ইউনুস ইবনু 'আবদুল আ'লা (রহ.) ..... ‘আয়িশাহ্ (রাঃ) হতে বর্ণিত। তিনি বলেন, আমরা বিদায় হজ্জের বছর রাসূলুল্লাহ (সা.)-এর সঙ্গে বের হলাম, তারপর আমি ‘উমরার ইহরাম বাঁধলাম। আর আমি হায়য অবস্থায় মক্কায় আসলাম। ফলে আমি কা'বা ঘরের এবং সাফা ও মারওয়ার ত্বওয়াফ করতে পারলাম না। আমি রাসূলুল্লাহ (সা.) -এর নিকট এ ব্যাপারে মনঃকষ্টের কথা জানালাম। তিনি বললেন, তুমি তোমার মাথার চুল খুলে ফেল এবং তাতে চিরুণী ব্যবহার কর, আর ‘উমরার নিয়্যাত ছেড়ে হজ্জের ইহরাম বাঁধ। আমি তাই করলাম। তারপর যখন আমার হজ্জের কাজ শেষ করলাম, তিনি আমাকে আবদুর রহমান ইবনু আবূ বাকরের সঙ্গে তানঈমে পাঠালেন। তখন আমি ‘উমরাহ্ করলাম। তিনি বলেন, এটা তোমার ঐ ‘উমরার পরিবর্তে। আবূ ‘আবদুর রহমান (ইমাম নাসায়ী) বলেন, এ হাদীসটি গরীব; কারণ মালিক হতে আশহাব ভিন্ন আর কেউ তা বর্ণনা করেননি।                                                             সহীহ: বুখারী ১৫৫৬, মুসলিম ১২১১, ইবনু মাজাহ ৩০০০।
243 | পরিচ্ছেদঃ ১৫২: পাত্রে হাত ঢুকাবার আগে অপবিত্র ব্যক্তির হাত ধৌত করা।                                                                                                                             হাদিস একাডেমি নাম্বারঃ ২৪৩, আন্তর্জাতিক নাম্বারঃ                         ২৪৪                                                                                                                                         ২৪৩. আহমাদ ইবনু সুলায়মান (রহ.) ..... আবূ সালামাহ্ ইবনু 'আবদুর রহমান (রহ.) হতে বর্ণিত। তিনি বলেন, “আয়িশাহ্ (রাঃ) আমার কাছে বর্ণনা করেছেন যে, রাসূলুল্লাহ (সা.) যখন অপবিত্রতার গোসল করতেন, তার জন্যে পানির পাত্র রাখা হত তখন তিনি তার হাতদ্বয়কে পাত্রে ঢুকাবার আগে তার উপর পানি ঢেলে নিতেন। তারপর যখন দুই হাত ধুয়ে নিতেন তখন তিনি নিজ ডান হাত পাত্রে ঢুকাতেন, তারপর ডান হাতে পানি ঢালতেন আর বাম হাতে তার লজ্জাস্থান ধুইতেন। এ কাজ শেষ করার পর তিনি ডান হাতে বাম হাতের উপর পানি ঢালতেন, এভাবে উভয় হাত ধুয়ে ফেলতেন। তারপর তিনি তিনবার কুলি করতেন এবং নাকে পানি দিতেন। পরে হাতের তালু ভরে মাথায় তিনবার পানি ঢালতেন। তারপর শরীরে পানি প্রবাহিত করতেন।                                                            সহীহ: বুখারী ২৪৮, মুসলিম ৩১৬, মুসনাদে আহমাদ ২৫৩২২, তিরমিযী ১০৪, ইওয়াউল গালীল ১৩২।
244 | পরিচ্ছেদঃ ১৫৩: দু’হাত পাত্রে ঢুকাবার আগে কতবার ধুতে হবে?                                                                                                                             হাদিস একাডেমি নাম্বারঃ ২৪৪, আন্তর্জাতিক নাম্বারঃ                         ২৪৫                                                                                                                                         ২৪৪. আহমাদ ইবনু সুলায়মান (রহ.) ..... আবূ সালামাহ্ (রহ.) হতে বর্ণিত। তিনি বলেন, আমি ‘আয়িশাহ্ (রাঃ)-কে রাসূলুল্লাহ (সা.)-এর অপবিত্রতার গোসল সম্পর্কে প্রশ্ন করলাম। তিনি বললেন, রাসূলুল্লাহ (সা.) তিনবার হাতে পানি ঢালতেন, তারপর লজ্জাস্থান ধুতেন। তারপর উভয় হাত ধুতেন, পরে কুলি করতেন এবং নাকে পানি দিতেন। তারপর মাথার উপর তিনবার পানি ঢালতেন। এরপর তাঁর সমস্ত শরীরের উপর পানি ঢালতেন।                                                             সহীহ: বুখারী ২৪৮, মুসলিম ৩১৬, মুসনাদে আহমাদ ২৫১৫১, তিরমিযী ১০৪। [দ্রঃ ২৪৩]
245 | পরিচ্ছেদঃ ১৫৪: নাপাক ব্যক্তি স্বীয় দু’হাত ধোয়ার পর শরীর থেকে ময়লা দূর করা                                                                                                                             হাদিস একাডেমি নাম্বারঃ ২৪৫, আন্তর্জাতিক নাম্বারঃ                         ২৪৬                                                                                                                                         ২৪৫. মাহমূদ ইবনু গয়লান (রহ.) ... ‘আত্বা ইবনুস্ সায়িব (রহ.) হতে বর্ণিত। তিনি বলেন, আমি আবূ সালামাহ্ (রাঃ)-কে বলতে শুনেছি যে, তিনি ‘আয়িশাহ্ (রা) -এর নিকট গিয়ে তাঁকে রাসূলুল্লাহ (সা.) - এর অপবিত্রতার গোসল সম্পর্কে প্রশ্ন করেন, উত্তরে তিনি বলেন, নবী (সা.)-এর নিকট পানির পাত্র আনা হলে তিনি নিজ হাতে তিনবার পানি ঢেলে উভয় হাত ধৌত করতেন। তারপর তিনি ডান হাত দ্বারা বাম হাতে পানি ঢালতেন। সে পানি দিয়ে উভয় উরু ধৌত করতেন। পরে উভয় হাত ধৌত করতেন এবং কুলি করতেন এবং নাক পরিষ্কার করতেন। তারপর মাথায় তিনবার পানি ঢালতেন। তারপর সমস্ত শরীরে পানি ঢালতেন।                                                             সহীহ: বুখারী ২৪৮, মুসলিম ৩১৬, মুসনাদে আহমাদ ২৫১৫১, তিরমিযী ১০৪। [দ্রঃ ২৪৪]
246 | পরিচ্ছেদঃ ১৫৫: অপবিত্র ব্যক্তি তার শরীর থেকে ময়লা দূর করার পর পুনরায় হাত ধোয়া                                                                                                                             হাদিস একাডেমি নাম্বারঃ ২৪৬, আন্তর্জাতিক নাম্বারঃ                         ২৪৭                                                                                                                                         ২৪৬. ইসহাক ইবনু ইব্রাহীম (রহ.) ..... আবূ সালামাহ্ ইবনু আবদুর রহমান (রাঃ) হতে বর্ণিত। তিনি বলেন, 'আয়িশাহ্ (রাঃ) নবী (সা.) -এর অপবিত্রতার গোসলের বর্ণনা প্রসঙ্গে বলেন যে, তিনি উভয় হাত তিনবার ধুতেন। তারপর তার ডান হাত দ্বারা বাম হাতের উপর পানি ঢালতেন, এরপর তার লজ্জাস্থান ধুতেন এবং যে সকল স্থানে নাপাকী লেগেছে তা ধুতেন। উমার ইবনু উবায়দ বলেন, আমি তাকে এ ছাড়া আর কিছু বলতে শুনিনি। তিনি বলেছেন যে, তিনি ডান হাতে বাম হাতের উপর তিনবার পানি ঢালতেন এবং তিনবার কুলি করতেন। আর তিনবার নাকে পানি দিতেন এবং তার চেহারা তিনবার ধুয়ে ফেলতেন। তারপর মাথায় তিনবার পানি ঢালতেন। পরিশেষে তার সমস্ত শরীরে পানি ঢালতেন।                                                             সহীহ: বুখারী ২৪৮, মুসলিম ৩১৬, মুসনাদে আহমাদ ২৫১৫১, তিরমিযী ১০৪। [দ্রঃ ২৪৪]
247 | পরিচ্ছেদঃ ১৫৬: গোসলের আগে অপবিত্র ব্যক্তির উযূ করা                                                                                                                             হাদিস একাডেমি নাম্বারঃ ২৪৭, আন্তর্জাতিক নাম্বারঃ                         ২৪৮                                                                                                                                         ২৪৭. কুতায়বাহ্ (রহ.) ..... ‘আয়িশাহ্ (রাঃ) থেকে বর্ণিত। নবী (সা.) যখন অপবিত্রতা থেকে গোসল করতেন তখন উভয় হাত ধোয়ার মাধ্যমে আরম্ভ করতেন। তারপর সালাতের উযূর মতো উযূ করতেন। তারপর আঙ্গুলসমূহ পানিতে ডুবিয়ে তা দ্বারা তার চুলের গোড়া খিলাল করতেন। পরে মাথায় তিন অঞ্জলি পানি দিতেন। এরপর সারা শরীরে পানি ঢালতেন।                                                             সহীহ: বুখারী ২৪৮, মুসলিম ৩১৬, সহীহ আবূ দাউদ ২৪১।
248 | পরিচ্ছেদঃ ১৫৭: অপবিত্র ব্যক্তির মাথা খিলাল করা প্রসঙ্গ                                                                                                                             হাদিস একাডেমি নাম্বারঃ ২৪৮, আন্তর্জাতিক নাম্বারঃ                         ২৪৯                                                                                                                                         ২৪৮. ‘আমর ইবনু ‘আলী (রহ.) ..... ‘উরওয়াহ্ (রাঃ) হতে বর্ণিত। তিনি বলেন, 'আয়িশাহ্ (রাঃ) নবী (সা.) -এর অপবিত্রতার গোসল সম্বন্ধে আমাকে বলেছেন যে, তিনি উভয় হাত ধুতেন, উযু করতেন এবং মাথায় খিলাল করতেন যেন পানি তার চুলের গোড়া পর্যন্ত পৌছে। তারপর সমস্ত শরীরে পানি ঢালতেন।                                                             সহীহ: বুখারী ২৪৮, মুসলিম ৩১৬, সহীহ আবূ দাউদ ২৪১।
247 | পরিচ্ছেদঃ ১৫৭: অপবিত্র ব্যক্তির মাথা খিলাল করা প্রসঙ্গ                                                                                                                             হাদিস একাডেমি নাম্বারঃ ২৪৯, আন্তর্জাতিক নাম্বারঃ                         ২৫০                                                                                                                                         ২৪৯. মুহাম্মাদ ইবনু ‘আবদুল্লাহ ইবনু ইয়াযীদ (রহ.) ..... ‘আয়িশাহ্ (রাঃ) হতে বর্ণিত। রাসূলুল্লাহ (সা.) তাঁর মাথায় (খিলালের জন্যে) পানি দিতেন, তারপর মাথায় তিন অঞ্জলি পানি ঢালতেন।                                                             সহীহ: বুখারী ২৪৮, মুসলিম ৩১৬, তিরমিযী ১০৪, ইওয়াউল গালীল ১৩২। [দ্রঃ ২৪৮]
250 | পরিচ্ছেদঃ ১৫৮: নাপাক ব্যক্তি মাথায় যতটুকু পানি ঢাললে যথেষ্ট হবে                                                                                                                             হাদিস একাডেমি নাম্বারঃ ২৫০, আন্তর্জাতিক নাম্বারঃ                         ২৫১                                                                                                                                         ২৫০. কুতায়বাহ (রহ.) ..... জুবায়র ইবনু মুত্বইম (রাঃ) হতে বর্ণিত। তিনি বলেন, রাসূলুল্লাহ (সা.) -এর সামনে সাহাবীগণ গোসল সম্বন্ধে বিতর্কে লিপ্ত হলেন। তাঁদের কেউ বললেন, আমি এভাবে গোসল করি। তখন রাসূলুল্লাহ (সা.) বললেন, কিন্তু আমি আমার মাথায় তিন অঞ্জলি পানি প্রবাহিত করি।                                                             সহীহ: বুখারী ২৫৪, মুসলিম ৩২৭, সহীহ আবূ দাউদ ২৩৯।
251 | পরিচ্ছেদঃ ১৫৯: হায়য হতে পবিত্রতার জন্যে গোসলের মধ্যে করণীয়                                                                                                                             হাদিস একাডেমি নাম্বারঃ ২৫১, আন্তর্জাতিক নাম্বারঃ                         ২৫২                                                                                                                                         ২৫১. ‘আবদুল্লাহ ইবনু মুহাম্মাদ ইবনু ‘আবদুর রহমান (রহ.) ..... 'আয়িশাহ্ (রাঃ) হতে বর্ণিত। এক মহিলা তার হায়যের গোসল সম্বন্ধে নবী (সা.) -এর নিকট জিজ্ঞেস করল। তিনি তাকে কিভাবে গোসল করতে হবে তা বলেন, তারপর বললেন, মিশক মিশ্রিত একখণ্ড তুলা নিয়ে তা দ্বারা পবিত্রতা হাসিল করবে। সে বলল, তা দিয়ে কিভাবে পবিত্র হবো? তিনি (সা.) লজ্জাবোধ করলেন এবং বলেন, সুবহানাল্লাহ! তা দিয়ে পবিত্রতা অর্জন করবে। আয়িশাহ্ (রাঃ) বলেন, তখন আমি ঐ মহিলাকে টেনে নিলাম এবং বললাম, এটা যেখানে রক্তের চিহ্ন আছে সেখানে লাগাবে।                                                             সহীহ: বুখারী ৩১৪, মুসলিম ৩৩২, সহীহ আবূ দাউদ ৩৩১।
252 | পরিচ্ছেদঃ ১৬০: গোসলের পর উযূ না করা                                                                                                                             হাদিস একাডেমি নাম্বারঃ ২৫২, আন্তর্জাতিক নাম্বারঃ                         ২৫৩                                                                                                                                         ২৫২. আহমাদ ইবনু উসমান ইবনু হাকীম ও ‘আমর ইবনু ‘আলী (রহ.) ..... ‘আয়িশাহ্ (রাঃ) হতে বর্ণিত। তিনি বলেন, রাসূলুল্লাহ (সা.) গোসলের পর উযূ করতেন না।                                                             সহীহ: তিরমিযী ১০৭, ইবনু মাজাহ ৫৭৯।
253 | পরিচ্ছেদঃ ১৬১: গোসলের জায়গা ত্যাগ করে অন্য জায়গায় পা ধৌত করা                                                                                                                             হাদিস একাডেমি নাম্বারঃ ২৫৩, আন্তর্জাতিক নাম্বারঃ                         ২৫৪                                                                                                                                         ২৫৩. ‘আলী ইবনু হুজুর (রহ.) ..... ইবনু আব্বাস (রাঃ) হতে বর্ণিত। তিনি বলেন, আমার খালা মায়মূনাহ্ (রাঃ) আমার কাছে বর্ণনা করেছেন, আমি রাসূলুল্লাহ (সা.) -এর অপবিত্রতার গোসলের সময় তার কাছে পানি এগিয়ে দিলাম। তিনি দু'বার কি তিনবার উভয় হাত (কজি পর্যন্ত) ধুলেন, তারপর তার ডান হাত পাত্রে প্রবেশ করালেন। ঐ হাত দিয়ে তার লজ্জাস্থানে পানি ঢাললেন এবং বাম হাত দিয়ে তা ধুলেন। তারপর বাম হাত মাটিতে রেখে তা উত্তমরূপে ঘষলেন। তারপর সালাতের উযূর মতো উযু করলেন। এরপর অঞ্জলি ভরে তিন অঞ্জলি পানি মাথায় দিলেন। তারপর সমস্ত শরীর ধুলেন। এরপর গোসলের জায়গা হতে সরে উভয় পা ধুলেন। পরিশেষে আমি তাঁর কাছে রুমাল নিয়ে গেলে তিনি তা ফিরিয়ে দিলেন।                                                             সহীহ: বুখারী ২৪৯, মুসলিম ৩১৭, সহীহ আবূ দাউদ ২৪৩।
254 | পরিচ্ছেদঃ ১৬২: গোসলের পর রুমাল ব্যবহার না করা প্রসঙ্গে                                                                                                                             হাদিস একাডেমি নাম্বারঃ ২৫৪, আন্তর্জাতিক নাম্বারঃ                         ২৫৫                                                                                                                                         ২৫৪. মুহাম্মাদ ইবনু ইয়াহইয়া ইবনু আইয়ূব ইবনু ইব্রাহীম (রহ.)..... ইবনু আব্বাস (রাঃ) হতে বর্ণিত। নবী (সা.) গোসল করার পর তাঁর নিকট রুমাল আনা হলো। কিন্তু তিনি তা স্পর্শ করলেন না তবে তিনি পানি ঝেড়ে ফেলতে লাগলেন।                                                             সহীহ: নাসায়ী’র “সুনানুল কুবরা" ২৫০।
255 | পরিচ্ছেদঃ ১৬৩. পানাহারের প্রয়োজনে অপবিত্র ব্যক্তির উযু করা প্রসঙ্গে                                                                                                                             হাদিস একাডেমি নাম্বারঃ ২৫৫, আন্তর্জাতিক নাম্বারঃ                         ২৫৬                                                                                                                                         ২৫৫. হুমায়দ ইবনু মাস’আদাহ ও আমর ইবনু আলী (রহ.)…. আয়িশা (রাঃ) হতে বর্ণিত। তিনি বলেন, নবী (সা.) যখন অপবিত্র অবস্থায় খেতে অথবা নিদ্রা যেতে ইচ্ছা করতেন তখন রাসূলুল্লাহ (সা.) উযূ করতেন। 'আমর তার বর্ণনায় বলেছেন, সালাতের উযূর মতো উযূ।                                                             সহীহ: মুসলিম ৩০৫, আবূ দাউদ ২২৪, ইবনু মাজাহ ৫৮৪, ৫৯১; আস্ সহীহাহ ৩৯০।
256 | পরিচ্ছেদঃ ১৬৪: অপবিত্র ব্যক্তি খাবার খেতে ইচ্ছা করলে শুধু তার দু’হাত ধুবেন।                                                                                                                             হাদিস একাডেমি নাম্বারঃ ২৫৬, আন্তর্জাতিক নাম্বারঃ                         ২৫৭                                                                                                                                         ২৫৬. মুহাম্মাদ ইবনু উবায়দ ইবনু মুহাম্মাদ (রহ.)…. আয়িশা (রাঃ) থেকে বর্ণিত। রাসুলুল্লাহ (সা.) অপবিত্র অবস্থায় নিদ্রার ইচ্ছা করলে উযূ করতেন আর খাবার ইচ্ছা করলে উভয় হাত ধুতেন।                                                             সহীহ: বুখারী ২৮৮ খাওয়া অংশ ব্যতীত, মুসলিম ৩০৫, আবূ দাউদ ২২২, ২২৩; সহীহ আবূ দাউদ ২১৮, ২১৯; ইবনু মাজাহ ৫৯৩, মুসনাদে আহমাদ ২৬৪২৬।
257 | পরিচ্ছেদঃ ১৬৫: পানাহারের ইচ্ছা করলে অপবিত্র ব্যক্তি শুধু তার দু'হাত ধুবে                                                                                                                             হাদিস একাডেমি নাম্বারঃ ২৫৭, আন্তর্জাতিক নাম্বারঃ                         ২৫৮                                                                                                                                         ২৫৭. সুওয়াইদ ইবনু নাসর (রহ.) ..... আবূ সালামাহ্ (রহ.) হতে বর্ণিত। আয়িশাহ্ (রাঃ) বলেছেন যে, রাসূলুল্লাহ (সা.) অপবিত্র অবস্থায় নিদ্রার ইচ্ছা করলে উযূ করতেন। আর যখন পানাহারের ইচ্ছা করতেন তখন উভয় হাত ধুতেন তারপর পানাহার করতেন।                                                             সহীহ: বুখারী ২৮৮ খাওয়া অংশ ব্যতীত, মুসলিম ৩০৫, আবূ দাউদ ২২২, ২২৩; সহীহ আবূ দাউদ ২১৮, ২১৯; ইবনু মাজাহ ৫৯৩, মুসনাদে আহমাদ ২৬৪২৬।
258 | পরিচ্ছেদঃ ১৬৬: ঘুমের ইচ্ছা করলে অপবিত্র ব্যক্তির উযু করা                                                                                                                             হাদিস একাডেমি নাম্বারঃ ২৫৮, আন্তর্জাতিক নাম্বারঃ                         ২৫৯                                                                                                                                         ২৫৮. কুতায়বাহ্ ইবনু সাঈদ (রহ.) ..... ‘আয়িশাহ্ (রাঃ) হতে বর্ণিত। তিনি বলেন, রাসূলুল্লাহ (সা.) অপবিত্র অবস্থায় ঘুমানোর ইচ্ছা করলে নিদ্রা যাওয়ার পূর্বে সালাতের উযূর ন্যায় উযূ করতেন।                                                             সহীহ: মুসলিম ৩০৫, আবূ দাউদ ২২২, ২২৩; ইবনু মাজাহ ৫৯৩। [দ্রঃ ২৫৭]
259 | পরিচ্ছেদঃ ১৬৬: ঘুমের ইচ্ছা করলে অপবিত্র ব্যক্তির উযু করা                                                                                                                             হাদিস একাডেমি নাম্বারঃ ২৫৯, আন্তর্জাতিক নাম্বারঃ                         ২৬০                                                                                                                                         ২৫৯. ‘উবায়দুল্লাহ ইবনু সাঈদ (রহ.) ..... ‘আবদুল্লাহ ইবনু উমার (রাঃ) থেকে বর্ণিত। উমার (রাঃ) বললেন, হে আল্লাহর রসূল! আমাদের কেউ অপবিত্র অবস্থায় নিদ্রা যাবে কি? তিনি বললেন, যদি উযূ করে নেয়।                                                             সহীহ: বুখারী ২৮৭, মুসলিম ৩০৬, ইবনু মাজাহ ৫৮৫।
260 | পরিচ্ছেদঃ ১৬৭: অপবিত্র ব্যক্তি নিদ্রা যেতে ইচ্ছা করলে উযূ করা এবং লজ্জাস্থান ধোয়া                                                                                                                             হাদিস একাডেমি নাম্বারঃ ২৬০, আন্তর্জাতিক নাম্বারঃ                         ২৬১                                                                                                                                         ২৬০. কুতায়বাহ্ (রহ.) ..... ইবনু ‘উমার (রাঃ) হতে বর্ণিত। তিনি বলেন, “উমার (রাঃ) রাসূলুল্লাহ (সা.) -এর নিকট উল্লেখ করলেন যে, রাতে তিনি অপবিত্র হন (এরপর ঘুমাতে চাইলে কি করবেন?)। তখন রাসূলুল্লাহ (সা.) বলেন, এরূপ হলে তুমি উযূ করবে এবং লজ্জাস্থান ধুয়ে নিবে, তারপর ঘুমাবে।                                                             সহীহ: বুখারী ২৯০, মুসলিম ৩০৬।
261 | পরিচ্ছেদঃ ১৬৮: অপবিত্র ব্যক্তি যদি উযূ না করে                                                                                                                             হাদিস একাডেমি নাম্বারঃ ২৬১, আন্তর্জাতিক নাম্বারঃ                         ২৬২                                                                                                                                         ২৬১. ইসহাক ইবনু ইব্রাহীম ও ‘উবায়দুল্লাহ ইবনু সা'ঈদ (রহ.) ..... ‘আলী (রাঃ) -এর সূত্রে নবী (সা.) হতে বর্ণিত। তিনি বলেন, যে ঘরে ছবি, কুকুর বা অপবিত্র ব্যক্তি থাকে সে ঘরে মালায়িকাহ (ফেরেশতাগণ) প্রবেশ করে না।                                                             সহীহ: ‘জুনুব' শব্দ ব্যতীত বুখারী ৪০০২, আবূ দাউদ ২২৭, নাসায়ী'র “সুনানুল কুবরা ২৫৭, ইবনু মাজাহ ৩৬৫০; ইমাম মালিক হাদীসটি যঈফ বলেছেন। শায়খ নাসিরুদ্দীন আলবানী (রহ.) হাদীসটিকে য'ঈফ বলেছেন: আবূ দাউদ ২২৭, ইবনু মাজাহ ৩৬৫০, য'ঈফ আবূ দাউদ ২৯, য'ঈফ নাসায়ী ২৬১।
262 | পরিচ্ছেদঃ ১৬৯: অপবিত্র ব্যক্তি পুনঃ সহবাস করতে ইচ্ছা করলে                                                                                                                             হাদিস একাডেমি নাম্বারঃ ২৬২, আন্তর্জাতিক নাম্বারঃ                         ২৬৩                                                                                                                                         ২৬২. হুসায়ন ইবনু হুরয়স (রহ.) ..... আবূ সাঈদ (রাঃ) সূত্রে নবী (সা.) থেকে বর্ণিত যে, তিনি বলেন, তোমাদের কেউ পুনরায় সহবাস করতে ইচ্ছা করলে সে যেন উযূ করে নেয়।                                                             সহীহ: মুসলিম ৩০৮, আবূ দাউদ ২২০, তিরমিযী ১৪১, ইবনু মাজাহ ৫৮৭।
263 | পরিচ্ছেদঃ ১৭০: গোসল না করে একাধিক স্ত্রীর কাছে যাওয়া                                                                                                                             হাদিস একাডেমি নাম্বারঃ ২৬৩, আন্তর্জাতিক নাম্বারঃ                         ২৬৪                                                                                                                                         ২৬৩. ইসহাক ইবনু ইবরাহীম ও ইয়াকূব ইবনু ইব্রাহীম (রহ.) ..... আনাস ইবনু মালিক (রাঃ) থেকে বর্ণিত। রাসূলুল্লাহ (সা.) একই গোসলে এক রাতে তাঁর সকল সহধর্মিণীর কাছে যেতেন।                                                             সহীহ: বুখারী ২৬৭, মুসলিম ৩০৯, ইবনু মাজাহ ৫৮৮, আবূ দাউদ ২১৮।
264 | পরিচ্ছেদঃ ১৭০: গোসল না করে একাধিক স্ত্রীর কাছে যাওয়া                                                                                                                             হাদিস একাডেমি নাম্বারঃ ২৬৪, আন্তর্জাতিক নাম্বারঃ                         ২৬৫                                                                                                                                         ২৬৪. মুহাম্মাদ ইবনু ‘উবায়দ (রহ.) ..... আনাস (রাঃ) হতে বর্ণিত। রাসূলুল্লাহ (সা.) একই গোসলে সকল স্ত্রীর নিকট যেতেন।                                                             সহীহ: বুখারী ২৮৪, তিরমিযী ১৪০৬, ইবনু মাজাহ ৫৮৮।
265 | পরিচ্ছেদঃ ১৭১: অপবিত্র ব্যক্তির কুরআন তিলাওয়াত থেকে বিরত থাকা                                                                                                                             হাদিস একাডেমি নাম্বারঃ ২৬৫, আন্তর্জাতিক নাম্বারঃ                         ২৬৬                                                                                                                                         ২৬৫. ‘আলী ইবনু হুজুর (রহ.) ..... ‘আবদুল্লাহ ইবনু সালামাহ্ (রহ.) হতে বর্ণিত। তিনি বলেন, আমি এবং অন্য দু’ব্যক্তি ‘আলী (রাঃ)-এর কাছে গেলাম। তখন তিনি বললেন, রাসূলুল্লাহ (সা.) শৌচাগার হতে বের হয়ে কুরআন পড়তেন এবং আমাদের সঙ্গে গোশত খেতেন। অপবিত্র অবস্থা ছাড়া তাঁকে কোন কিছুই কুরআন পাঠ হতে বিরত রাখত না।                                                             সনদ দুর্বল: ‘আবদুল্লাহ ইবনু সালামাহ্ হাদীসটি এমনই বর্ণনা করেছেন, তার বার্ধক্য বয়সে স্মৃতিশক্তি লোপ পেয়েছিল, আর ইমাম বলেন- হাদীসটি তিনি বার্ধক্য বয়সে বর্ণনা করেছেন; মুখতাসারুস্ সুন্নাহ মুনযীরী (১/১৫৬)। ইমাম খত্ত্বাবী বলেন, ইমাম আহমাদ বিন হাম্বাল হাদীসটি দোষারোপ করেছেন এবং আবদুল্লাহ বিন সালামাহ্ দুর্বল বলেছেন; মায়ালিমুস সুনান (১/৬৬)। শায়খ নাসিরুদ্দীন আলবানী (রহ.) হাদীসটিকে য'ঈফ বলেছেন: ইবনু মাজাহ ৫৯৪, তিরমিযী ১৪৬, আবূ দাউদ ২২৯, ইওয়াউল গালীল ১৯২, ৪৮৫।
266 | পরিচ্ছেদঃ ১৭১: অপবিত্র ব্যক্তির কুরআন তিলাওয়াত থেকে বিরত থাকা                                                                                                                             হাদিস একাডেমি নাম্বারঃ ২৬৬, আন্তর্জাতিক নাম্বারঃ                         ২৬৭                                                                                                                                         ২৬৬. মুহাম্মাদ ইবনু আহমাদ আবূ ইউসুফ আস্ সয়দালানী আর রক্কী (রহ.) ..... ‘আলী (রাঃ) হতে বর্ণিত। তিনি বলেন, রাসূলুল্লাহ (সা.) অপবিত্র অবস্থা ছাড়া সর্বাবস্থায়ই কুরআন তিলাওয়াত করতেন।                                                             সনদ দুর্বল: 'আবদুল্লাহ ইবনু সালামাহ্ হাদীসটি এমনই বর্ণনা করেছেন, তার বার্ধক্য বয়সে স্মৃতিশক্তি লোপ পেয়েছিল, আর ইমাম বলেন- হাদীসটি তিনি বার্ধক্য বয়সে বর্ণনা করেছেন; মুখতাসারুস্ সুন্নাহ মুনযীরী (১/১৫৬)। ইমাম খত্ত্বাবী বলেন, ইমাম আহমাদ বিন হাম্বাল হাদীসটি দোষারোপ করেছেন এবং আবদুল্লাহ বিন সালামাহ দুর্বল বলেছেন; মায়ালিমুস্ সুনান (১/৬৬)। শায়খ নাসিরুদ্দীন আলবানী (রহ.) হাদীসটিকে য'ঈফ বলেছেন: প্রাগুক্ত।
267 | পরিচ্ছেদঃ ১৭২: অপবিত্র ব্যক্তিকে স্পর্শ করা ও তার সঙ্গে বসা                                                                                                                             হাদিস একাডেমি নাম্বারঃ ২৬৭, আন্তর্জাতিক নাম্বারঃ                         ২৬৮                                                                                                                                         ২৬৭. ইসহাক ইবনু ইব্রাহীম (রহ.) .... হুযায়ফাহ্ (রাঃ) হতে বর্ণিত। তিনি বলেন, রাসূলুল্লাহ (সা.) যখনই তাঁর সাহাবীগণের কারো সাথে দেখা করতেন, তার সাথে মুসাফাহা করতেন এবং তার জন্যে দু'আ করতেন। হুযায়ফাহ্ বলেন, একদিন ভোরে আমি তার দেখা পেলাম। তাকে দেখে আমি দূরে সরে গেলাম। তারপর যখন কিছু বেলা হলো আমি তার কাছে আসলাম। তিনি (সা.) বললেন, আমি তোমাকে দেখলাম। অথচ তুমি আমা হতে দূরে সরে গেলে? আমি বললাম, আমি অপবিত্র অবস্থায় ছিলাম। আমার ভয় হলো, এমতাবস্থায় আপনি আমাকে স্পর্শ করে না বসেন। এ কথা শুনে রাসূলুল্লাহ (সা.) বললেন, মুসলিম অপবিত্র হয় না।                                                             সহীহ: মুসলিম ৩৭২, ইবনু মাজাহ ৫৩৪, ৫৩৫।
268 | পরিচ্ছেদঃ ১৭২: অপবিত্র ব্যক্তিকে স্পর্শ করা ও তার সঙ্গে বসা                                                                                                                             হাদিস একাডেমি নাম্বারঃ ২৬৮, আন্তর্জাতিক নাম্বারঃ                         ২৬৯                                                                                                                                         ২৬৮. ইসহাক ইবনু মানসূর (রহ.) ..... হুযায়ফাহ্ (রাঃ) হতে বর্ণিত। তার অপবিত্র অবস্থায় তার সঙ্গে নবী (সা.)-এর দেখা হলো। রাসূলুল্লাহ (সা.) আমার দিকে আসছেন দেখে আমি বললাম, আমি অপবিত্র অবস্থায় আছি। তিনি (সা.) বললেন, মুসলিম অপবিত্র হয় না।                                                             সহীহ: মুসলিম ২৮২, আবূ দাউদ ২৩০, ইবনু মাজাহ ৫৩৫।
269 | পরিচ্ছেদঃ ১৭২: অপবিত্র ব্যক্তিকে স্পর্শ করা ও তার সঙ্গে বসা                                                                                                                             হাদিস একাডেমি নাম্বারঃ ২৬৯, আন্তর্জাতিক নাম্বারঃ                         ২৭০                                                                                                                                         ২৬৯. হুমায়দ ইবনু মাস্’আদাহ্ (রহ.) ..... আবূ হুরায়রাহ (রাঃ) হতে বর্ণিত। তার সাথে মদীনার কোন এক রাস্তায় নবী (সা.) -এর সাথে দেখা হলো, তখন তিনি ছিলেন অপবিত্র অবস্থায়। সেজন্য তিনি সন্তর্পণে সরে পড়লেন এবং গোসল করলেন। নবী (সা.) তাকে আর দেখতে পেলেন না। যখন আবার আসলেন, তিনি জিজ্ঞেস করলেন, হে আবূ হুরায়রাহ! তুমি কোথায় ছিলে? তিনি বললেন, হে আল্লাহর রসূল! আমার সাথে যখন আপনার সাক্ষাৎ হয়েছিল তখন আমি অপবিত্র অবস্থায় ছিলাম। আমি গোসল করার পূর্বে আপনার সাথে বসাকে ভালো মনে করলাম না। তখন রাসূলুল্লাহ (সা.) বললেন, সুবহানাল্লাহ! মু'মিন নাপাক। হয় না।                                                             সহীহ: বুখারী ২৮৩, ২৮৫; মুসলিম ৩৭১, ইবনু মাজাহ ৫৩৪।
270 | পরিচ্ছেদঃ ১৭৩: ঋতুমতি স্ত্রীর খিদমাত নেয়া প্রসঙ্গে                                                                                                                             হাদিস একাডেমি নাম্বারঃ ২৭০, আন্তর্জাতিক নাম্বারঃ                         ২৭১                                                                                                                                         ২৭০. মুহাম্মাদ ইবনুল মুসান্না (রহ.) ..... আবূ হুরায়রাহ্ (রাঃ) হতে বর্ণিত। তিনি বলেন, রাসূলুল্লাহ (সা.) মসজিদে ছিলেন, এমতাবস্থায় তিনি বললেন, হে ‘আয়িশাহ্! আমাকে কাপড়টি এনে দাও। তিনি বললেন, আমি তো সালাত আদায় করি না, অর্থাৎ, (হায়য অবস্থায় আছি)। তিনি (সা.) বললেন, তোমার হায়য তোমার হাতে নয়। অতঃপর ‘আয়িশাহ্ (রাঃ) তাঁকে কাপড়টি দিলেন।                                                             সহীহ: মুসলিম ২৯৯, সহীহ আবূ দাউদ ২৫৩, ইরওয়াউল গালীল (১/২১৩)।
271 | পরিচ্ছেদঃ ১৭৩: ঋতুমতি স্ত্রীর খিদমাত নেয়া প্রসঙ্গে                                                                                                                             হাদিস একাডেমি নাম্বারঃ ২৭১, আন্তর্জাতিক নাম্বারঃ                         ২৭২                                                                                                                                         ২৭১. কুতায়বাহ্ ইবনু সা'ঈদ ও ইসহাক ইবনু ইব্রাহীম (রহ.) ..... ‘আয়িশাহ্ (রাঃ) হতে বর্ণিত। তিনি বলেন, রাসূলুল্লাহ (সা.) বললেন, মসজিদ হতে আমাকে জায়নামাযটি এনে দাও। তিনি বলেন, আমি তো হায়য অবস্থায় আছি। রাসূলুল্লাহ (সা.) বললেন, তোমার হায়য তোমার হাতে নয়।                                                             সহীহ: মুসলিম ২৯৮, আবূ দাউদ ২৬১, তিরমিযী ১৩৪, ইবনু মাজাহ ৬৩২।
272 | পরিচ্ছেদঃ ১৭৩: ঋতুমতি স্ত্রীর খিদমাত নেয়া প্রসঙ্গে                                                                                                                             হাদিস একাডেমি নাম্বারঃ ২৭২, আন্তর্জাতিক নাম্বারঃ                         ২৭৩                                                                                                                                         ২৭২. ইসহাক ইবনু ইব্রাহীম (রহ.) ..... আবূ মু'আবিয়াহ্ (রহ.) আ’মাশ থেকে এ সনদে অনুরূপ হাদীস বর্ণনা করেছেন।                                                             সহীহ: আবূ দাউদ ২৬১, তিরমিযী ১৩৪, ইবনু মাজাহ ৬৩২। [দ্রঃ ৩৮৫]
273 | পরিচ্ছেদঃ ১৭৪: মসজিদে ঋতুমতির চাটাই বিছানো                                                                                                                             হাদিস একাডেমি নাম্বারঃ ২৭৩, আন্তর্জাতিক নাম্বারঃ                         ২৭৪                                                                                                                                         ২৭৩. মুহাম্মাদ ইবনু মানসূর (রহ.) ... মানবূয (রাঃ)-এর মা হতে বর্ণিত। মায়মূনাহ্ (রাঃ) বলেছেন, রাসূলুল্লাহ (সা.) স্বীয় মাথা মুবারক আমাদের কারো কোলো রেখে কুরআন তিলাওয়াত করতেন অথচ তিনি তখন ঋতুবতী থাকতেন। আর আমাদের কেউ ঋতুবতী অবস্থায় মসজিদে চাটাই বিছিয়ে দিতেন।                                                             হাসান: মুসনাদে আহমাদ ২৬৮৫৩, ইওয়াউল গালীল (১/২১৩)।
274 | পরিচ্ছেদঃ ১৭৫: ঋতুমতি স্ত্রীর কোলে মাথা রেখে কুরআন তিলাওয়াত করা                                                                                                                             হাদিস একাডেমি নাম্বারঃ ২৭৪, আন্তর্জাতিক নাম্বারঃ                         ২৭৫                                                                                                                                         ২৭৪. ইসহাক ইবনু ইব্রাহীম ও ‘আলী ইবনু হুজর (রহ.) ..... ‘আয়িশাহ্ (রাঃ) হতে বর্ণিত। তিনি বলেন, আমাদের ঋতুমতি কারো কোলে রাসূলুল্লাহ (সা.) মাথা রেখে কুরআন তিলাওয়াত করতেন।                                                             সহীহ: বুখারী ২৯৭, মুসলিম ৩০১।
275 | পরিচ্ছেদঃ ১৭৬: ঋতুমতি স্ত্রী কর্তৃক স্বামীর মাথা ধোয়া                                                                                                                             হাদিস একাডেমি নাম্বারঃ ২৭৫, আন্তর্জাতিক নাম্বারঃ                         ২৭৬                                                                                                                                         ২৭৫. ইমরান ইবনু ‘আলী (রহ.) .... ‘আয়িশাহ্ (রাঃ) হতে বর্ণিত। তিনি বলেন, নবী (সা.) ই'তিকাফ অবস্থায় আমার দিকে তার মাথা মুবারক বের করে দিতেন আর আমি তা ধুয়ে দিতাম অথচ তখন আমি ঋতুমতি।                                                             সহীহ: বুখারী ৩০১, মুসলিম ২৯৭।
276 | পরিচ্ছেদঃ ১৭৬: ঋতুমতি স্ত্রী কর্তৃক স্বামীর মাথা ধোয়া                                                                                                                             হাদিস একাডেমি নাম্বারঃ ২৭৬, আন্তর্জাতিক নাম্বারঃ                         ২৭৭                                                                                                                                         ২৭৬. মুহাম্মাদ ইবনু সালামাহ্ (রহ.) ..... ‘আয়িশাহ্ (রাঃ) হতে বর্ণিত। তিনি বলেন, রাসূলুল্লাহ (সা.) ই'তিকাফ অবস্থায় মসজিদ হতে তার মাথা আমার দিকে বের করে দিতেন আর আমি তা ধুয়ে দিতাম অথচ তখন আমি ঋতুমতি ছিলাম।                                                             সহীহ: বুখারী ৩০১, মুসলিম ২৯৭, ইবনু মাজাহ ৬৩৩।
277 | পরিচ্ছেদঃ ১৭৬: ঋতুমতি স্ত্রী কর্তৃক স্বামীর মাথা ধোয়া                                                                                                                             হাদিস একাডেমি নাম্বারঃ ২৭৭, আন্তর্জাতিক নাম্বারঃ                         ২৭৮                                                                                                                                         ২৭৭. কুতায়বাহ্ ইবনু সাঈদ (রহ.) ..... ‘আয়িশাহ্ (রাঃ) হতে বর্ণিত। তিনি বলেন, আমি রাসূলুল্লাহ (সা.) -এর মাথা আঁচড়ে দিতাম অথচ তখন আমি ঋতুমতি।                                                             সহীহ: বুখারী ২৯০, মুসলিম ২৯৭।
278 | পরিচ্ছেদঃ ১৭৬: ঋতুমতি স্ত্রী কর্তৃক স্বামীর মাথা ধোয়া                                                                                                                             হাদিস একাডেমি নাম্বারঃ ২৭৮, আন্তর্জাতিক নাম্বারঃ                         ২৭৯                                                                                                                                         ২৭৮. কুতায়বাহ্ ইবনু সাঈদ ও ‘আলী ইবনু শু’আয়ব (রহ.) ..... মা'ন হতে অত্র সনদে অনুরূপ হাদীস বর্ণিত হয়েছে।                                                             সহীহ: বুখারী ৫৯২৫।
279 | পরিচ্ছেদঃ ১৭৭: ঋতুমতির সাথে খাওয়া এবং তার ভুক্তাবশেষ পানীয় পান করা                                                                                                                             হাদিস একাডেমি নাম্বারঃ ২৭৯, আন্তর্জাতিক নাম্বারঃ                         ২৮০                                                                                                                                         ২৭৯. কুতায়বাহ্ (রহ.) ..... শুরয়হ (রহ.) হতে বর্ণিত। আমি ‘আয়িশাহ্ (রাঃ)-কে জিজ্ঞেস করলাম, হায়য অবস্থায় স্ত্রী কি তার স্বামীর সাথে খেতে পারে? তিনি বললেন, হ্যাঁ, রাসূলুল্লাহ (সা.) আমাকে ডাকতেন, আমি তার সঙ্গে খেতাম অথচ তখন আমি ঋতুমতি থাকতাম। আর তিনি হাড় নিতেন এবং বলতেন, আল্লাহর কসম! তুমি আগে খাও। তারপর আমি তার কিছু অংশ চিবাতাম এবং রেখে দিতাম। পরে তিনি তা নিয়ে চিবাতেন। হাড়টির ঐখানেই মুখ দিতেন যেখানে আমি মুখ দিয়েছিলাম। আর তিনি পানীয় আনতে বলতেন, অতঃপর তিনি খাওয়ার আগে বলতেন, আল্লাহর কসম, তুমি আগে পান কর। তখন আমি পাত্রটি হাতে নিয়ে পান করতাম এবং আমি রেখে দিলে উঠিয়ে তা হতে তিনি পান করতেন। আর আমি পেয়ালায় যেখানে মুখ দিয়েছিলাম তিনি সেখানেই মুখ দিতেন।                                                             সনদ সহীহ: মুসলিম ৩০০, আবূ দাউদ ২০৯, ইবনু মাজাহ ৬৪৩, ইরওয়াউল গালীল ১৯৭২। (দ্রঃ ৭০]
280 | পরিচ্ছেদঃ ১৭৭: ঋতুমতির সাথে খাওয়া এবং তার ভুক্তাবশেষ পানীয় পান করা                                                                                                                             হাদিস একাডেমি নাম্বারঃ ২৮০, আন্তর্জাতিক নাম্বারঃ                         ২৮১                                                                                                                                         ২৮০. আইয়ূব ইবনু মুহাম্মাদ আল ওয়াযযান (রহ.) ..... ‘আয়িশাহ (রাঃ) হতে বর্ণিত। তিনি বলেন, রাসূলুল্লাহ (সা.) সেখানে তার মুখ রাখতেন যেখানে মুখ রেখে আমি পান করতাম। তিনি আমার ভুক্তাবশেষ হতে পান করতেন অথচ তখন আমি ঋতুমতি থাকতাম।                                                             সনদ সহীহ: মুসলিম ৩০০, আবূ দাউদ ২০৯, ইবনু মাজাহ ৬৪৩, ইরওয়াউল গালীল ১৯৭২। (দ্রঃ ৭০]
281 | পরিচ্ছেদঃ ১৭৮: ঋতুমতির ভুক্তাবশেষ খাওয়া                                                                                                                             হাদিস একাডেমি নাম্বারঃ ২৮১, আন্তর্জাতিক নাম্বারঃ                         ২৮২                                                                                                                                         ২৮১. মুহাম্মাদ ইবনু মানসূর (রহ.) ..... শুরয়হ (রাঃ) হতে বর্ণিত। তিনি বলেন, আমি ‘আয়িশাহ্ (রাঃ)-কে বলতে শুনেছি, রাসূলুল্লাহ (সা.) আমাকে পাত্র দিতেন আমি তা হতে পান করতাম অথচ তখন আমি ঋতুমতি। তারপর আমি তাঁকে সে পাত্র দিতাম আর তিনি আমার পান করার জায়গা খুঁজে সে জায়গাটিতেই তার মুখে রাখতেন।                                                             সনদ সহীহ: মুসলিম ৩০০, আবূ দাউদ ২০৯, ইবনু মাজাহ ৬৪৩, ইরওয়াউল গালীল ১৯৭২। (দ্রঃ ৭০]
282 | পরিচ্ছেদঃ ১৭৮: ঋতুমতির ভুক্তাবশেষ খাওয়া                                                                                                                             হাদিস একাডেমি নাম্বারঃ ২৮২, আন্তর্জাতিক নাম্বারঃ                         ২৮৩                                                                                                                                         ২৮২. মাহমূদ ইবনু গয়লান (রহ.) ..... 'আয়িশাহ্ (রাঃ) হতে বর্ণিত। তিনি বলেন, আমি হায়য অবস্থায় পাত্র হতে পান করতাম এবং তা নবী (সা.) -কে দিতাম। আমি যেখানে মুখ রেখে পান করতাম তিনি সেখানে মুখ রেখে পান করতেন। আমি হায়য অবস্থায় হাড় চিবাতাম, তারপর তা নবী (সা.)-কে দিতাম আর তিনি আমার মুখ রাখার জায়গায় মুখ রাখতেন।                                                             সনদ সহীহ: মুসলিম ৩০০, আবূ দাউদ ২০৯, ইবনু মাজাহ ৬৪৩, ইরওয়াউল গালীল ১৯৭২। (দ্রঃ ৭০]
283 | পরিচ্ছেদঃ ১৭৯: ঋতুমতির সঙ্গে শয়ন করা।                                                                                                                             হাদিস একাডেমি নাম্বারঃ ২৮৩, আন্তর্জাতিক নাম্বারঃ                         ২৮৪                                                                                                                                         ২৮৩. ইসমাঈল ইবনু মাস'ঊদ, ‘উবায়দুল্লাহ ইবনু সা'ঈদ ও ইসহাক ইবনু ইব্রাহীম (রহ.) ..... উম্মু সালামাহ্ (রাঃ) হতে বর্ণিত। তিনি বলেন, আমি রাসূলুল্লাহ (সা.) -এর সঙ্গে একই চাদরে শায়িত ছিলাম হঠাৎ আমার হায়য দেখা দিল, এরপর আমি সরে পড়লাম এবং আমার হায়যের কাপড় পরলাম। তখন রাসূলুল্লাহ (সা.) বললেন, তুমি কি ঋতুমতি হয়েছে? আমি বললাম, হ্যাঁ। এরপর তিনি (সা.) আমাকে ডাকলেন আর আমি তার সঙ্গে একই চাদরে ঘুমালাম।                                                             সহীহ: বুখারী ২৯৮, ৩২২; মুসলিম ২৯৬।
284 | পরিচ্ছেদঃ ১৭৯: ঋতুমতির সঙ্গে শয়ন করা।                                                                                                                             হাদিস একাডেমি নাম্বারঃ ২৮৪, আন্তর্জাতিক নাম্বারঃ                         ২৮৫                                                                                                                                         ২৮৪. মুহাম্মাদ ইবনুল মুসান্না (রহ.) ..... ‘আয়িশাহ্ (রাঃ) হতে বর্ণিত। তিনি বলেন, আমি এবং রাসূলুল্লাহ (সা.) - একই চাদরে রাত্রিযাপন করতাম অথচ তখন আমি ঋতুমতি। যদি আমার কোন কিছু তাঁর শরীরে লাগত, তখন তিনি ঐ স্থানই ধুয়ে নিতেন, এর বেশি ধুতেন না। আর এ অবস্থাতেই তিনি সালাত আদায় করতেন, আবার তিনি বিছানায় ফিরে আসতেন। পুনরায় যদি আমার থেকে কোন কিছু তাঁর শরীরে লাগত, তবে তিনি শরীরের ঐ অংশটুকুই ধুতেন এবং এর অতিরিক্ত ধুতেন না। অতঃপর এ অবস্থাতেই তিনি সালাত আদায় করতেন।                                                             সহীহ: আবূ দাউদ ২৬৯, সহীহ আবূ দাউদ ২৬১, দারিমী ১০১৩।
285 | পরিচ্ছেদঃ ১৮০: ঋতুমতির শরীরের সঙ্গে শরীর মিলানো                                                                                                                             হাদিস একাডেমি নাম্বারঃ ২৮৫, আন্তর্জাতিক নাম্বারঃ                         ২৮৬                                                                                                                                         ২৮৫. কুতায়বাহ্ (রহ.) ..... ‘আয়িশাহ্ (রাঃ) হতে বর্ণিত। তিনি বলেন, আমাদের কেউ ঋতুমতি অবস্থায় থাকলে রাসূলুল্লাহ (সা.) তাকে হায়যের স্থানে পট্টি বাঁধার আদেশ দিতেন। তারপর তিনি তার শরীরের সাথে শরীর লাগাতেন।                                                             সহীহ: বুখারী ৩০২, মুসলিম ২৯৩, সহীহ আবূ দাউদ ৬৩৬, দারিমী ১০৪৭।
286 | পরিচ্ছেদঃ ১৮০: ঋতুমতির শরীরের সঙ্গে শরীর মিলানো                                                                                                                             হাদিস একাডেমি নাম্বারঃ ২৮৬, আন্তর্জাতিক নাম্বারঃ                         ২৮৭                                                                                                                                         ২৮৬. ইসহাক ইবনু ইব্রাহীম (রহ.) ..... ‘আয়িশাহ্ (রাঃ) হতে বর্ণিত। তিনি বলেন, আমাদের কেউ ঋতুমতি থাকলে তখন রাসূলুল্লাহ (সা.) তাকে তার ইযার (লুঙ্গিবিশেষ) পরতে বলতেন। তারপর তিনি তার শরীরে শরীর লাগাতেন।                                                             সহীহ: বুখারী ৩০০, মুসলিম ২৯৩।
287 | পরিচ্ছেদঃ ১৮০: ঋতুমতির শরীরের সঙ্গে শরীর মিলানো                                                                                                                             হাদিস একাডেমি নাম্বারঃ ২৮৭, আন্তর্জাতিক নাম্বারঃ                         ২৮৮                                                                                                                                         ২৮৭. হারিস ইবনু মিসকীন (রহ.) ..... মায়মূনাহ্ (রাঃ) হতে বর্ণিত। তিনি বলেন, রাসূলুল্লাহ (সা.) তাঁর কোন স্ত্রীর হায়য অবস্থায় যখন তার পরনে লুঙ্গি থাকত যা হাঁটু ও রানের মধ্যস্থল পর্যন্ত পৌঁছে তখন তিনি তার শরীরে শরীর মিলাতেন। লায়স-এর হাদীসের আছে, তিনি (সহধর্মিণী) ঐ লুঙ্গি দ্বারা (বিশেষ অঙ্গ) ঢাকতেন।                                                             সহীহ: বুখারী ৩০২, আবূ দাউদ ২৬৭, দারিমী ১০৫৭, মুসনাদে আহমাদ ২৬৮৯৩।
288 | পরিচ্ছেদঃ ১৮১: মহান আল্লাহর বাণী-“তারা তোমাকে হায়য সম্পর্কে জিজ্ঞেস করে”-এর ব্যাখ্যা                                                                                                                             হাদিস একাডেমি নাম্বারঃ ২৮৮, আন্তর্জাতিক নাম্বারঃ                         ২৮৯                                                                                                                                         ২৮৮. ইসহাক ইবনু ইব্রাহীম (রহ.) ..... আনাস (রাঃ) হতে বর্ণিত। তিনি বলেন, ইয়াহুদীদের স্ত্রীরা যখন ঋতুমতি হত তখন তারা তাদের সাথে একত্রে পানাহার করত না; তাদের সাথে উঠা-বসা করত না এবং তারা ঘরে তাদের সাথে একত্রে থাকত না। অতএব, সাহাবীগণ নবী (সা.)-কে এ ব্যাপারে জিজ্ঞেস করলেন, তখন আল্লাহ তা'আলা-  (সূরাহ্ আল বাকারাহ্ ২: ২২২) আয়াতটি নাযিল করলেন। তারপর রাসূলুল্লাহ (সা.) তাদের আদেশ করলেন তারা যেন তাদের স্ত্রীদের সাথে পানাহার করে, তাদের সাথে উঠা-বসা করে, ঘরে একত্রে বসবাস করে এবং তাদের সঙ্গে সঙ্গম ছাড়া আর সব কিছু করা হালাল মনে করে।                                                             সহীহ: মুসলিম ৩০২, আবূ দাউদ ২৫৮, সহীহ আবূ দাউদ ২৫৯, তিরমিযী ২৯৭৭, ইবনু মাজাহ ৬৪৪, দারিমী ১০৫৩।
222370 | পরিচ্ছেদঃ ১৮২: যে লোক হায়য অবস্থায় আল্লাহর নিষেধ সম্পর্কে জানা সত্ত্বেও সহবাস করে তার ওপর কি ওয়াজিব হবে?                                                                                                                             হাদিস একাডেমি নাম্বারঃ ২৮৯, আন্তর্জাতিক নাম্বারঃ                         ২৯০                                                                                                                                         ২৮৯. 'আমর ইবনু 'আলী (রহ.) ..... ইবনু আব্বাস (রাঃ) হতে বর্ণিত। তিনি নবী (সা.) হতে ঐ লোক সম্পর্কে বর্ণনা করেন, যে লোক হায়য অবস্থায় স্ত্রী সহবাস করে সে এক দীনার অথবা অর্ধ দীনার সদাক্বাহ করে।                                                             সহীহ: আবূ দাউদ ২৬৪, ইবনু মাজাহ ৬৪০।
290 | পরিচ্ছেদঃ ১৮৩: মুহরিম মহিলা ঋতুমতি হলে কি করবে?                                                                                                                             হাদিস একাডেমি নাম্বারঃ ২৯০, আন্তর্জাতিক নাম্বারঃ                         ২৯১                                                                                                                                         ২৯০. ইসহাক ইবনু ইব্রাহীম (রহ.) ..... ‘আয়িশাহ্ (রাঃ) হতে বর্ণিত। তিনি বলেন, আমরা রাসূলুল্লাহ (সা.) -এর সঙ্গে হজ্জের নিয়্যাতে বের হলাম। যখন আমরা সারিফ নামক স্থানে পৌছলাম তখন আমার হায়য হল। রাসূলুল্লাহ (সা.) আমার নিকট আসলেন তখন আমি কাঁদছিলাম। তিনি আমাকে জিজ্ঞেস করলেন, তোমার কি হল? তোমার কি হায়য হয়েছে? আমি বললাম, হ্যাঁ। তিনি বললেন, এ এমন একটি ব্যাপার যা আল্লাহ তা'আলা আদম কন্যাদের জন্যে আবশ্যক করেছেন। অতএব তুমি হজ্জের সকল আহকাম আদায় কর তবে বায়তুল্লাহর তাওয়াফ করবে না। রাসূলুল্লাহ (সা.) তাঁর স্ত্রীদের পক্ষ হতে গরু কুরবানী দিলেন।                                                             সহীহ: বুখারী ২৯৪, মুসলিম ১২১১, সহীহ আবূ দাউদ ১৫৬৩, ইবনু মাজাহ ৬৪০।
291 | পরিচ্ছেদঃ ১৮৪: ইহরামের সময় নিফাসওয়ালীদের করণীয় প্রসঙ্গে                                                                                                                             হাদিস একাডেমি নাম্বারঃ ২৯১, আন্তর্জাতিক নাম্বারঃ                         ২৯২                                                                                                                                         ২৯১. 'আমর ইবনু 'আলী, মুহাম্মাদ ইবনুল মুসান্না ও ইয়া'কুব ইবনু ইব্রাহীম (রহ.) ..... জা'ফার ইবনু মুহাম্মাদ (রহ.) হতে বর্ণিত। তিনি বলেন, আমাকে আমার পিতা বলেছেন, আমরা জাবির ইবনু আবদুল্লাহ (রাঃ)-এর কাছে গিয়ে তাঁকে নবী (সা.)-এর বিদায় হজ্জ সম্পর্কে জিজ্ঞেস করলাম। তিনি আমাদের কাছে বর্ণনা করেন যে, রাসূলুল্লাহ (সা.) যুলক্বদাহ মাসের পাঁচদিন বাকী থাকতে হজ্জের উদ্দেশে বের হলেন। আমরাও তাঁর সাথে বের হলাম। যখন তিনি যুলহুলায়ফাহ্ পৌছলেন, তখন আসমা বিনতু ‘উমায়স (রাঃ) মুহাম্মাদ ইবনু আবূ বাকরকে প্রসব করলেন। তিনি রাসূলুল্লাহ (সা.) -এর কাছে প্রশ্ন করে পাঠালেন, আমি এখন কি করব? তিনি (সা.) বললেন, তুমি গোসল কর, তারপর পট্টি পরে নাও এবং ইহরাম বাঁধ।                                                             সহীহ: মুসলিম ১২১০, আবূ দাউদ ১৯০৫, সহীহ আবূ দাউদ ১৬৬৩।
292 | পরিচ্ছেদঃ ১৮৫: হায়যের রক্ত কাপড়ে লাগলে                                                                                                                             হাদিস একাডেমি নাম্বারঃ ২৯২, আন্তর্জাতিক নাম্বারঃ                         ২৯৩                                                                                                                                         ২৯২. উবায়দুল্লাহ ইবনু সাঈদ (রহ.) ..... ‘আদী ইবনু দীনার (রাঃ) হতে বর্ণিত। তিনি বলেন, আমি উম্মু কয়স বিনতু মিহসান (রাঃ)-কে রাসূলুল্লাহ (সা.) -এর নিকট হায়যের রক্ত কাপড়ে লাগার বিষয়ে জিজ্ঞেস করতে শুনেছি। তিনি বললেন, নখ দ্বারা তা ঘষে নিবে এবং কুলপাতা মিশ্রিত পানি দ্বারা ধুয়ে ফেলবে।                                                             সহীহ: আবূ দাউদ ৩৬৩, ইবনু মাজাহ ৬২৮, দারিমী ১০১৯।
293 | পরিচ্ছেদঃ ১৮৫: হায়যের রক্ত কাপড়ে লাগলে                                                                                                                             হাদিস একাডেমি নাম্বারঃ ২৯৩, আন্তর্জাতিক নাম্বারঃ                         ২৯৪                                                                                                                                         ২৯৩. ইয়াহইয়া ইবনু হাবীব ইবনু আরাবী (রহ.)… ফাতিমাহ বিনতু মুনযির সুত্রে আসমা বিনতু আবূ বাকর (রাঃ) হতে বর্ণিত। যিনি তার (আসমার কাছে পালিত হন) এক মহিলা নবী (সা.) -এর নিকট কাপড়ে লাগা হায়যের রক্ত সম্পর্কে প্রশ্ন করলে তিনি বলেন, তা ঘষবে এবং পানি দিয়ে ধুয়ে নিবে আর তাতেই সালাত আদায় করবে।                                                             সহীহ: বুখারী ২২৭, মুসলিম ২৯১, ইবনু মাজাহ ৬২৯।
294 | পরিচ্ছেদঃ ১৮৬: কাপড়ে যদি বীর্য লাগে                                                                                                                             হাদিস একাডেমি নাম্বারঃ ২৯৪, আন্তর্জাতিক নাম্বারঃ                         ২৯৫                                                                                                                                         ২৯৪. ‘ঈসা ইবনু হাম্মাদ (রহ.) ..... মু'আবিয়াহ্ ইবনু আবূ সুফইয়ান (রাঃ) হতে বর্ণিত। তিনি একবার নবী (সা.) -এর স্ত্রী উম্মু হাবীবাহ্ (রাঃ)-কে জিজ্ঞেস করলেন, রাসূলুল্লাহ (সা.) যে কাপড়ে সহবাস করতেন তাতে কি তিনি সালাত আদায় করতেন? তিনি বললেন, হ্যাঁ। যদি তিনি তাতে কোন ময়লা না দেখতেন।                                                             সহীহ: আবূ দাউদ ৩৬৬, ইবনু মাজাহ ৫৪০, দারিমী ১৩৭৫।
295 | পরিচ্ছেদঃ ১৮৭: কাপড় থেকে বীর্য ধোয়া                                                                                                                             হাদিস একাডেমি নাম্বারঃ ২৯৫, আন্তর্জাতিক নাম্বারঃ                         ২৯৬                                                                                                                                         ২৯৫. সুওয়াইদ ইবনু নাসর (রহ.) ..... ‘আয়িশাহ্ (রাঃ) হতে বর্ণিত। তিনি বলেন, আমি রাসূলুল্লাহ (সা.) -এর কাপড় হতে নাপাকী ধুতাম, তারপর তিনি সালাতের জন্যে বের হতেন অথচ পানির চিহ্ন তাঁর কাপড়ে লেগে থাকত।                                                             সহীহ: বুখারী ২২৯, মুসলিম ২৮৯, আবূ দাউদ ৩৭১, তিরমিযী ১১৬, ইবনু মাজাহ ৫৩৬, ৫৩৬।
296 | পরিচ্ছেদঃ ১৮৮: কাপড় থেকে বীর্য তুলে ফেলা                                                                                                                             হাদিস একাডেমি নাম্বারঃ ২৯৬, আন্তর্জাতিক নাম্বারঃ                         ২৯৭                                                                                                                                         ২৯৬. কুতায়বাহ্ (রহ.) ..... ‘আয়িশাহ্ (রাঃ) হতে বর্ণিত। তিনি বলেন, আমি রাসূলুল্লাহ (সা.) -এর কাপড় থেকে নাপাকী ঘষে তুলে ফেলতাম। আর এক সময় বলেছেন, কাপড় থেকে বীর্য ঘষে তুলে ফেলতাম।                                                             সহীহ: বুখারী ২২৯, মুসলিম ২৮৯, আবূ দাউদ ৩৭১, তিরমিযী ১১৬, ইবনু মাজাহ ৫৩৬, ৫৩৬।
297 | পরিচ্ছেদঃ ১৮৮: কাপড় থেকে বীর্য তুলে ফেলা                                                                                                                             হাদিস একাডেমি নাম্বারঃ ২৯৭, আন্তর্জাতিক নাম্বারঃ                         ২৯৮                                                                                                                                         ২৯৭. ‘আমর ইবনু ইয়াযীদ (রহ.) ..... হাম্মাম ইবনু হারিস (রহ.) হতে বর্ণিত। আয়িশাহ্ (রাঃ) বলেছেন, আমার মনে আছে যে, আমি রাসূলুল্লাহ (সা.)-এর কাপড় থেকে নাপাকী ঘষে ফেলার থেকে বেশি কিছু করতাম না।                                                             সহীহ: বুখারী ২২৯, মুসলিম ২৮৯, আবূ দাউদ ৩৭১, তিরমিযী ১১৬, ইবনু মাজাহ ৫৩৬, ৫৩৬।
298 | পরিচ্ছেদঃ ১৮৮: কাপড় থেকে বীর্য তুলে ফেলা                                                                                                                             হাদিস একাডেমি নাম্বারঃ ২৯৮, আন্তর্জাতিক নাম্বারঃ                         ২৯৯                                                                                                                                         ২৯৮. হুসায়ন ইনু হুরয়স (রহ.) ... 'আয়িশাহ্ (রাঃ) হতে বর্ণিত। তিনি বলেন, আমি নবী (সা.) কাপড় থেকে তা (বীর্য) ঘষে তুলে ফেলতাম।                                                             সহীহ: বুখারী ২২৯, মুসলিম ২৮৯, আবূ দাউদ ৩৭১, তিরমিযী ১১৬, ইবনু মাজাহ ৫৩৬, ৫৩৬।
299 | পরিচ্ছেদঃ ১৮৮: কাপড় থেকে বীর্য তুলে ফেলা                                                                                                                             হাদিস একাডেমি নাম্বারঃ ২৯৯, আন্তর্জাতিক নাম্বারঃ                         ৩০০                                                                                                                                         ২৯৯. শু’আয়ব ইবনু ইউসুফ (রহ.) ..... ‘আয়িশাহ্ (রাঃ) হতে বর্ণিত। তিনি বলেন, আমি রাসূলুল্লাহ (সা.) -এর কাপড়ে তা (বীর্য) দেখতাম আর তা ঘষে তুলে ফেলতাম।                                                             সহীহ: মুসলিম ২৮৮, আবূ দাউদ ৩৭১, তিরমিযী ১১৬, ইবনু মাজাহ ৫৩৭। [দ্রঃ ২৯৮]
300 | পরিচ্ছেদঃ ১৮৮: কাপড় থেকে বীর্য তুলে ফেলা                                                                                                                             হাদিস একাডেমি নাম্বারঃ ৩০০, আন্তর্জাতিক নাম্বারঃ                         ৩০১                                                                                                                                         ৩০০. কুতায়বাহ (রহ.) ..... ‘আয়িশাহ (রাঃ) হতে বর্ণিত। তিনি বলেন, আমার মনে পড়ে, আমি রাসূলুল্লাহ (সা.)-এর কাপড় হতে অপবিত্রতার চিহ্ন ঘষে তুলে ফেলতাম।                                                             সহীহ: মুসলিম ২৮৮, আবূ দাউদ ৩৭২, ইবনু মাজাহ ৫৩৯।
301 | পরিচ্ছেদঃ ১৮৮: কাপড় থেকে বীর্য তুলে ফেলা                                                                                                                             হাদিস একাডেমি নাম্বারঃ ৩০১, আন্তর্জাতিক নাম্বারঃ                         ৩০২                                                                                                                                         ৩০১. মুহাম্মাদ ইবনু কামিল আল মারওয়াযী (রহ.) ..... ‘আয়িশাহ্ (রাঃ) হতে বর্ণিত। তিনি বলেন, আমার মনে পড়ে, আমি রাসূলুল্লাহ (সা.) -এর কাপড় থেকে অপবিত্রতার চিহ্ন ঘষে পরিষ্কার করে ফেলে দিতাম।                                                             সহীহ: মুসলিম ২৮৮, আবূ দাউদ ৩৭২, ইবনু মাজাহ ৫৩৯।
302 | পরিচ্ছেদঃ ১৮৯: খাদ্যগ্রহণ করেনি এমন বাচ্চার প্রস্রাব প্রসঙ্গে                                                                                                                             হাদিস একাডেমি নাম্বারঃ ৩০২, আন্তর্জাতিক নাম্বারঃ                         ৩০৩                                                                                                                                         ৩০২. কুতায়বাহ্ (রহ.) ..... উম্মু কয়স বিনতু মিহসান (রাঃ) হতে বর্ণিত। তিনি খাদ্যগ্রহণ করেনি তার এমন একটি ছোট বাচ্চাকে নিয়ে রাসূলুল্লাহ (সা.)-এর নিকট এলেন। রাসূলুল্লাহ (সা.) তাকে তার কোলে বসালেন, সে তার কাপড়ে প্রস্রাব করে দিল। তিনি (সা.) কিছু পানি আনিয়ে তা কাপড়ে ঢেলে দিলেন তা ধুলেন না।                                                             সহীহ: বুখারী ২২৩, মুসলিম ২৮৭, ইবনু মাজাহ ৫২৪।
303 | পরিচ্ছেদঃ ১৮৯: খাদ্যগ্রহণ করেনি এমন বাচ্চার প্রস্রাব প্রসঙ্গে                                                                                                                             হাদিস একাডেমি নাম্বারঃ ৩০৩, আন্তর্জাতিক নাম্বারঃ                         ৩০৪                                                                                                                                         ৩০৩. কুতায়বাহ্ (রহ.) ..... ‘আয়িশাহ্ (রাঃ) হতে বর্ণিত। তিনি বলেন, রাসূলুল্লাহ (সা.) -এর নিকট একটি শিশু আনা হল। সে তার কোলে প্রস্রাব করে দিল, তিনি কিছু পানি আনালেন এবং তা প্রস্রাবের উপর ঢেলে দিলেন।                                                             সহীহ: বুখারী ২২২, মুসলিম ২৮৭।
304 | পরিচ্ছেদঃ ১৯০: ছোট বালিকার প্রস্রাব প্রসঙ্গে                                                                                                                             হাদিস একাডেমি নাম্বারঃ ৩০৪, আন্তর্জাতিক নাম্বারঃ                         ৩০৫                                                                                                                                         ৩০৪. মুহাজিদ ইবনু মূসা (রহ.)… আবুস সামহ (রাঃ) হতে বর্ণিত। তিনি বলেন যে, নবী (সা.) বলেছেন: ছোট মেয়ের প্রস্রাব ধুয়ে ফেলতে হয় আর ছোট ছেলের প্রস্রাবের উপর পানি ছিটাতে হয়।                                                             সহীহ: আবূ দাউদ ৩৭৬, ইবনু মাজাহ ৫২৬, সহীহ ইবনু খুযায়মাহ ২৮৩।
305 | পরিচ্ছেদঃ ১৯১: হালাল পশুর প্রস্রাব প্রসঙ্গে                                                                                                                             হাদিস একাডেমি নাম্বারঃ ৩০৫, আন্তর্জাতিক নাম্বারঃ                         ৩০৬                                                                                                                                         ৩০৫. মুহাম্মাদ ইবনু আবদুল আ'লা (রহ.) ..... আনাস ইবনু মালিক (রাঃ) হতে বর্ণিত। ‘উকল গোত্রের কিছু লোক রাসূলুল্লাহ (সা.) -এর কাছে এসে তাদের ইসলাম গ্রহণের ঘোষণা দিল। তারপর তারা বলল, হে আল্লাহর রসূল! আমরা দুগ্ধবতী পশুর মালিক; আমরা কৃষি কাজের লোক নই। মদীনার আবহাওয়া তাদের উপযোগী হলো না। রাসূলুল্লাহ (সা.) তাদেরকে কিছু উট ও একজন রাখাল প্রদানের নির্দেশ দিলেন এবং তিনি তাদের উটের প্রতিপালনের কাজে মদীনার বাইরে যেতে এবং উটের দুধ ও এর প্রস্রাব পান করার নির্দেশ দিলেন। যখন তারা সুস্থ হয়ে গেল এবং হাররাহ্ নামক স্থানে অবস্থান করল তখন তারা ইসলাম ত্যাগ করল। আর তারা রাসূলুল্লাহ (সা.) কর্তৃক নিযুক্ত রাখালকে হত্যা করে উটগুলো হাঁকিয়ে নিয়ে গেল। এ সংবাদ নবী (সা.) -এর কাছে পৌছলে তিনি তাদের পেছনে অনুসন্ধানকারী দল পাঠালেন এবং তাদের ধরে আনা হল। তাদের চোখে লৌহ শলাকা গরম করে লাগানো হল এবং হাত পা কেটে নেয়া হল। পরে তাদের হাররার জমিতে ঐ অবস্থায় ফেলে রাখা হলো। এভাবে তারা মৃত্যুবরণ করল।                                                             সহীহ: বুখারী ৪১৯২, মুসলিম ১৬৭১, ইবনু মাজাহ ৩৫০৩।
306 | পরিচ্ছেদঃ ১৯১: হালাল পশুর প্রস্রাব প্রসঙ্গে                                                                                                                             হাদিস একাডেমি নাম্বারঃ ৩০৬, আন্তর্জাতিক নাম্বারঃ                         ৩০৭                                                                                                                                         ৩০৬. মুহাম্মাদ ইবনু ওয়াহব (রহ.) ..... আনাস ইবনু মালিক (রাঃ) হতে বর্ণিত। তিনি বলেন, ‘উরয়নাহ্ নামক জায়গা হতে কয়েকজন বেদুইন নবী (সা.) -এর নিকট এসে ইসলাম কবুল করল। মদীনায় বসবাস তাদের উপযোগী হল না। এমনকি তাদের রং ফ্যাকাশে হয়ে গেল এবং পেট ফুলে গেল। রাসূলুল্লাহ (সা.) শুধু তাদের স্বীয় দুগ্ধবতী উষ্ট্রের পালের দিকে পাঠিয়ে দিলেন। আর তাদেরকে তার (দুধ ও প্রস্রাব) পান করার আদেশ দিলেন। এতে তারা সুস্থ হয়ে গেল এবং উটের রাখালকে মেরে উটগুলো হাঁকিয়ে নিয়ে গেল। এরপর নবী (সা.) শুধু তাদের খুঁজে আনার জন্যে লোক পাঠালেন। তাদের ধরে আনা হল তাদের হাত পা কেটে দেয়া হল এবং তাদের চোখে গরম শলাকা ঢুকানো হল। আমীরুল মু'মিনীন ‘আবদুল মালিক আনাস (রাঃ) - এর কাছে এ হাদীস শুনে তার কাছে প্রশ্ন করলেন, এ শাস্তি কি কুফরের জন্যে, না পাপের জন্যে? তিনি বললেন, কুফরের জন্যে। আবূ আবদুর রহমান (ইমাম নাসায়ী) বলেন, ত্বলহাহ্ ব্যতীত অন্য কেউ এ হাদীসের সনদে ইয়াহইয়া আনাস হতে এ কথা উল্লেখ করেছে বলে আমাদের জানা নেই। সঠিক কথা হলো, আল্লাহই ভালো জানেন- ‘ইয়াহইয়া সা'ঈদ ইবনুল মুসাইয়্যাব হতে মুরসাল হিসেবে বর্ণনা করেছেন।                                                             সনদ সহীহ: ইমাম নাসায়ী এককভাবে বর্ণনা করেছেন।
307 | পরিচ্ছেদঃ ১৯২: যে পশুর গোশত খাওয়া হালাল তার পেটের গোবর কাপড়ে লাগা প্রসঙ্গে                                                                                                                             হাদিস একাডেমি নাম্বারঃ ৩০৭, আন্তর্জাতিক নাম্বারঃ                         ৩০৮                                                                                                                                         ৩০৭. আহমাদ ইবনু উসমান ইবনু হাকীম (রহ.) ..... আর ইবনু মায়মূন (রাঃ) হতে বর্ণিত। তিনি বলেন, 'আবদুল্লাহ ইবনু মাস্'উদ (রাঃ) আমাদের কাছে বায়তুল মাল সম্পর্কিত একটি হাদীস বর্ণনা করতে গিয়ে বলেন যে, রাসূলুল্লাহ (সা.) বায়তুল্লাহর কাছে সালাত আদায় করছিলেন। তখন একদল কুরাইশ সেখানে বসা ছিল তারা একটি উট যবেহ করেছিল। তাদের একজন বলল, তোমাদের মধ্যে কে এর রক্ত মাখা উদরস্থিত গোবর (নাড়ি-ভুড়িসহ) নিয়ে তার কাছে গিয়ে অপেক্ষা করতে পারবে, তারপর যখন সে সাজদায় যাবে তখন তা তার পিঠের উপর চাপিয়ে দিবে? ‘আবদুল্লাহ (রাঃ) বলেন, এরপর তাদের সবচাইতে নিকৃষ্ট ব্যক্তিটি প্রস্তুত হল এবং গোবরযুক্ত নাড়ি-ভুড়ি হাতে নিয়ে অপেক্ষায় রইল, যখন তিনি সাজদায় গেলেন, তখন তা তাঁর পিঠের উপর ফেলে দিল। তখন রাসূলুল্লাহ (সা.) -এর কন্যা ফাত্বিমাহ্ (রাঃ) এ সংবাদপ্রাপ্ত হলেন, এ সময় তিনি ছিলেন অল্পবয়স্কা। তিনি দৌড়ে এলেন এবং তাঁর পিঠ হতে তা সরিয়ে ফেললেন।  যখন তিনি সালাত শেষ করলেন, তখন তিনবার বললেন, হে আল্লাহ! কুরায়শকে ধর। হে আল্লাহ! আবূ জাহল ইবনু হিশাম, শায়বাহ্ ইবনু রবী'আহ, উতবাহ ইবনু রবী’আহ্, উকবাহ্ ইবনু আবূ মু'আয়ত্ব প্রমুখকে পাকড়াও কর। এভাবে তিনি কুরাইশদের সাতজনের নাম বললেন। আবদুল্লাহ বলেন, সে আল্লাহর কসম! যিনি তার উপর কুরআন অবতীর্ণ করেছেন, আমি তাদের সকলকে বদরের দিন একই গর্তে মৃত অবস্থায় পতিত দেখেছি।                                                             সহীহ: বুখারী ২৪০, মুসলিম ১৭৯৪।
308 | পরিচ্ছেদঃ ১৯৩: থুথু কাপড়ে লাগা প্রসঙ্গে।                                                                                                                             হাদিস একাডেমি নাম্বারঃ ৩০৮, আন্তর্জাতিক নাম্বারঃ                         ৩০৯                                                                                                                                         ৩০৮. 'আলী ইবনু হুজুর (রহ.) ..... আনাস (রাঃ) হতে বর্ণিত যে, নবী (সা.) তার চাদরের একদিক উঠিয়ে তাতে থুথু ফেললেন, এরপর এক অংশের উপর অন্য অংশ চাপা দিলেন।                                                             সহীহ: বুখারী ২৪১।
309 | পরিচ্ছেদঃ ১৯৩: থুথু কাপড়ে লাগা প্রসঙ্গে।                                                                                                                             হাদিস একাডেমি নাম্বারঃ ৩০৯, আন্তর্জাতিক নাম্বারঃ                         ৩১০                                                                                                                                         ৩০৯. মুহাম্মাদ ইবনু বাশশার (রহ.) ..... আবূ হুরায়রাহ (রাঃ)-এর সূত্রে নবী (সা.) থেকে বর্ণিত। তিনি বলেন, যখন তোমাদের কেউ সালাত আদায় করে তখন সে যেন তার সামনে অথবা তার ডানে থুথু না ফেলে। বরং বামদিকে কিংবা পায়ের নিচে ফেলে। আর না হয় (এ রকম করবে) অতঃপর নবী (সা.) তাঁর কাপড়ে থুথু ফেলেন ও তা ঘষেন।                                                             সহীহ: মুসলিম ৫৫০, ইবনু মাজাহ ১০২২, সহীহ তারগীব (১/১১৪, ১৮০)।
310 | পরিচ্ছেদঃ ১৯৪: তায়াম্মুমের সূচনা                                                                                                                             হাদিস একাডেমি নাম্বারঃ ৩১০, আন্তর্জাতিক নাম্বারঃ                         ৩১১                                                                                                                                         ৩১০. কুতায়বাহ্ (রহ.) ..... ‘আয়িশাহ্ (রাঃ) হতে বর্ণিত। তিনি বলেন, আমরা রাসূলুল্লাহ (সা.) -এস সাথে কোন এক সফরে বের হলাম। আমরা যখন বায়দা অথবা যাতুল জায়শ নামক স্থানে ছিলাম তখন আমার একটি (গলার) হার হারিয়ে গেল। রাসূলুল্লাহ (সা.) তাঁর সঙ্গীগণ তার (গলার হারের) খোঁজে সেখানে অবস্থান করলেন। তাদের অবস্থান পানির কাছে ছিল না এবং তাদের সাথেও পানি ছিল না। লোকজন আবূ বাকর (রাঃ) -এর কাছে এসে বলল, আপনি কি দেখেছেন ‘আয়িশাহ্ কি করলেন? তিনি রাসূলুল্লাহ (সা.) -কে এবং অন্যান্য লোকেদের এমন স্থানে আটকিয়ে রেখেছেন যার নিকটে কোন পানি নেই এবং লোকেদের সাথেও কোন পানি নেই। তখন আবূ বাকর (রাঃ) আমার কাছে এলেন। রাসূলুল্লাহ (সা.) তখন আমার উরুর উপর মাথা রেখে ঘুমিয়ে পড়ছিলেন। আবূ বাকর (রাঃ) বললেন- তুমি রাসূলুল্লাহ (সা.) এবং অন্যান্য লোকেদের এমন জায়গায় আটকিয়ে রাখলে যেখানে পানির কোন উৎস নেই আর তাদের সাথেও পানি নেই। আয়িশাহ্ (রাঃ) বললেন, তিনি আমাকে খুব তিরস্কার করলেন আর আল্লাহর যা ইচ্ছা ছিল তাই বললেন এবং তাঁর হাত দিয়ে আমার কোমড়ে খোঁচা দিতে লাগলেন। রাসূলুল্লাহ (সা.)-এর মাথা আমার উরুর উপর থাকার কারণে আমি নড়তে পারছিলাম না। রাসূলুল্লাহ (সা.) নিদ্রায় রইলেন এমনকি পানির কোন ব্যবস্থা ছাড়াই সকাল হয়ে গেল। তখন আল্লাহ তাআলা তায়াম্মুমের আয়াত অবতীর্ণ করলেন। এতে উসায়দ ইবনু হুযায়র (রাঃ) বলেন, হে আবূ বাকরের পরিজন! এ তোমাদের প্রথম বারাকাত নয়। আয়িশাহ্ (রাঃ) বলেন, আমি যে উটের উপর ছিলাম তা উঠালে তার নিচেই আমার হারটি পেলাম।                                                             সহীহ: বুখারী ৩৩৪, মুসলিম ৩৬৭।
311 | পরিচ্ছেদঃ ১৯৫: মুকীমের তায়াম্মুম                                                                                                                             হাদিস একাডেমি নাম্বারঃ ৩১১, আন্তর্জাতিক নাম্বারঃ                         ৩১২                                                                                                                                         ৩১১. রবী ইবনু সুলায়মান (রহ.) ..... ইবনু আব্বাস (রাঃ)-এর মুক্তিপ্রাপ্ত দাস ‘উমায়র থেকে বর্ণিত। তিনি ইবনু আব্বাস (রাঃ)-কে বলতে শুনেছেন যে, আমি এবং মায়মূনাহ্ (রাঃ)-এর মুক্তিপ্রাপ্ত গোলাম ‘আবদুল্লাহ ইবনু ইয়াসার আবূ জুহায়ম ইবনু হারিস ইবনু সিম্মাহ্ আল আনসারী এর কাছে গেলাম। আবূ জুহায়ম বললেন, রাসূলুল্লাহ (সা.) “বি'র আল জামাল"-এর দিক থেকে আসছিলেন, তার সঙ্গে এক ব্যক্তির সাক্ষাৎ হল, সে তাকে সালাম দিল। রাসূলুল্লাহ (সা.) তার সালামের উত্তর দিলেন না। তিনি একটি দেয়ালের নিকট আসলেন এবং তার চেহারা ও উভয় হাত মাসাহ করলেন, এরপর সালামের উত্তর দিলেন।                                                             সহীহ: বুখারী ৩৩৭, মুসলিম ৩৬৯, সহীহ আবূ দাউদ ৩৫৪।
312 | পরিচ্ছেদঃ ১৯৫: মুকীমের তায়াম্মুম                                                                                                                             হাদিস একাডেমি নাম্বারঃ ৩১২, আন্তর্জাতিক নাম্বারঃ                         ৩১৩                                                                                                                                         ৩১২. মুহাম্মাদ ইবনু বাশশার (রহ.) ..... ‘আবদুর রহমান ইবনু আবযা (রাঃ) হতে বর্ণিত। এক ব্যক্তি ‘উমার (রাঃ) -এর নিকটে এসে বলল, আমি অপবিত্র অবস্থায় আছি কিন্তু পানি পাইনি। 'উমার (রাঃ) বললেন, তুমি সালাত আদায় করো না। এ কথা শুনে ‘আম্মার ইবনু ইয়াসির বললেন, হে আমীরুল মু'মিনীন! আপনার কি স্মরণ নেই যে, এক সময় আমি এবং আপনি এক যুদ্ধে ছিলাম, আমরা দু’জন অপবিত্র অবস্থায় উপনীত হলাম, আর আমরা পানি পেলাম না। এতে আপনি সালাত আদায় করলেন না। কিন্তু আমি মাটিতে গড়াগড়ি দিলাম, তারপর সালাত আদায় করলাম। এরপর আমরা নবী (সা.) -এর নিকট গিয়ে তার নিকট ঘটনা বর্ণনা করলাম। তখন তিনি (সা.) বললেন, তোমার জন্যে এ-ই যথেষ্ট ছিল। এ বলে নবী (সা.) তাঁর হস্তদ্বয় মাটিতে মারলেন, এরপর তাতে ফুঁক দিলেন এবং তা দ্বারা তার চেহারা এবং দু হাত মাসাহ করলেন। বর্ণনাকারী সালামাহ্ সন্দেহ করলেন, এ ব্যাপারে তার মনে নেই কনুই পর্যন্ত বলেছেন, না কব্জি পর্যন্ত। এ কথা শুনে ‘উমার (রাঃ) বললেন, তুমি যে বিষয় বর্ণনা করলে তার দায়-দায়িত্ব তোমার ওপরই অর্পণ করলাম।                                                             সহীহ: বুখারী ৩৩৮ সন্দেহ ব্যতীত, ৩৬৮; সহীহ আবূ দাউদ ৩৪৪, ৩৫০, ইওয়াউল গালীল ১৬১।
313 | পরিচ্ছেদঃ ১৯৫: মুকীমের তায়াম্মুম                                                                                                                             হাদিস একাডেমি নাম্বারঃ ৩১৩, আন্তর্জাতিক নাম্বারঃ                         ৩১৪                                                                                                                                         ৩১৩. মুহাম্মাদ ইবনু উবায়দ ইবনু মুহাম্মাদ (রহ.) .... ‘আম্মার ইবনু ইয়াসির (রাঃ) হতে বর্ণিত। তিনি বলেন, একবার আমি অপবিত্র অবস্থায় উপনীত হলাম, তখন আমি ছিলাম উট পালের মধ্যে। এ সময়ে আমি পানি পেলাম না। তখন আমি চতুষ্পদ জন্তুর মতো মাটিতে গড়াগড়ি দিলাম। তারপর রাসূলুল্লাহ (সা.)-এর নিকট এসে তাঁকে এ সংবাদ জানালাম। তিনি বললেন, এমন না করে বরং তায়াম্মুম করাই তোমার জন্যে যথেষ্ট ছিল।                                                             সহীহ: মুসনাদে হুমায়দী ১৪৪।
314 | পরিচ্ছেদঃ ১৯৬: ভ্রমণে তায়াম্মুম                                                                                                                             হাদিস একাডেমি নাম্বারঃ ৩১৪, আন্তর্জাতিক নাম্বারঃ                         ৩১৫                                                                                                                                         ৩১৪. মুহাম্মাদ ইবনু ইয়াহইয়া ইবনু আবদুল্লাহ (রহ.) ..... ‘আম্মার (রাঃ) হতে বর্ণিত। তিনি বলেন রাসূলুল্লাহ (সা.) শেষ রাতে উলাতুল জায়শ নামক স্থানে গিয়ে অবতরণ করলেন। আর তার সঙ্গে ছিলেন তার স্ত্রী ‘আয়িশাহ্ (রাঃ)। তার ইয়ামানী মোতির হার হারিয়ে গেলে এর খোঁজে সমস্ত লোক আটকা পড়ল। অবশেষে ভোর হয়ে গেল অথচ লোকেদের পানি ছিল না যার দরুন আবূ বাকর (রাঃ) তার ওপর রাগান্বিত হয়ে বলেন, তুমি লোকদের আটকিয়ে রেখেছ অথচ তাদের সাথে পানি নেই। তখন আল্লাহ তা'আলা মাটি দ্বারা তায়াম্মুম করার অনুমতি সংক্রান্ত আয়াত নাযিল করলেন। বর্ণনাকারী বলেন, তখন মু'মিনগণ রাসূলুল্লাহ (সা.) -এর সঙ্গে উঠে মাটিতে নিজেদের হাত মারলেন আর তাদের হাত উঠালেন এবং হাত থেকে মাটি একটুও ঝাড়লেন না বরং তা দিয়ে তাদের চেহারা ও হাত কাঁধ পর্যন্ত মাসাহ করলেন আর তাদের হাতের তালু দিয়ে। বগল পর্যন্ত মাসাহ করলেন।                                                             সহীহ: আবূ দাউদ ৩২০, সহীহ আবূ দাউদ ৩৩৭, মুসনাদে আহমাদ ১৮৩৪৮।
315 | পরিচ্ছেদঃ ১৯৭: তায়াম্মুমের নিয়ম সম্পর্কে মতভেদ।                                                                                                                             হাদিস একাডেমি নাম্বারঃ ৩১৫, আন্তর্জাতিক নাম্বারঃ                         ৩১৬                                                                                                                                         ৩১৫. ‘আব্বাস ইবনু আবদুল আযীম আল ‘আম্বারী (রহ.) ..... ‘আম্মার ইবনু ইয়াসির (রাঃ) হতে বর্ণিত। তিনি বলেন, আমরা রাসূলুল্লাহ (সা.) -এর সাথে মাটি দ্বারা তায়াম্মুম করলাম। এতে আমরা আমাদের চেহারা এবং কাঁধ পর্যন্ত আমাদের হাত মাসাহ করেছিলাম।                                                             সহীহ: আবূ দাউদ ৩১৮, সহীহ আবূ দাউদ ৩৪০, ইবনু মাজাহ ৫৬৬, মুসনাদে হুমায়দী ১৪৩।
316 | পরিচ্ছেদঃ ১৯৮: আরেক প্রকারের তায়াম্মুম এবং দু হাতে ফুঁক দেয়া                                                                                                                             হাদিস একাডেমি নাম্বারঃ ৩১৬, আন্তর্জাতিক নাম্বারঃ                         ৩১৭                                                                                                                                         ৩১৬. মুহাম্মাদ ইবনু বাশার (রহ.) ..... ‘আবদুর রহমান ইবনু আবযা (রাঃ) হতে বর্ণিত। তিনি বলেন, আমরা ‘উমার (রাঃ)-এর কাছে ছিলাম। তাঁর কাছে এক ব্যক্তি এসে বলল, হে আমীরুল মু'মিনীন! অনেক সময় আমরা এক মাস বা দুই মাস পর্যন্ত কোথাও থাকি আর আমরা পানি পাই না। “উমার (রাঃ) বললেন, আমি পানি না পেলে পানি পাওয়া পর্যন্ত সালাত আদায় করতাম না। তখন ‘আম্মার ইবনু ইয়াসির (রাঃ) বললেন, হে আমীরুল মু'মিনীন! আপনার মনে আছে কি যখন আমরা অমুক অমুক জায়গায় ছিলাম আর আমরা উট চরাতাম, আপনি জানেন যে, আমরা অপবিত্র হলাম? তিনি বললেন, হ্যাঁ। তখন আমি মাটিতে গড়াগড়ি দিলাম। পরে আমরা নবী (সা.) -এর নিকট আসলে তিনি হেসে বললেন, মাটিই তোমার জন্যে যথেষ্ট ছিল, আর তিনি দু' হাত মাটিতে মারলেন এবং তাতে ফুক দিলেন। তারপর তিনি তার চেহারা এবং তার দু হাতের কিয়দংশ মাসাহ করলেন। উমার (রাঃ) বললেন, হে ‘আম্মার! আল্লাহকে ভয় কর। আম্মার বললেন, হে আমীরুল মু'মিনীন! যদি আপনি চান তাহলে আমি এ হাদীস বর্ণনা করব না। উমার (রাঃ) বলেন, না। কিন্তু আমার নিকট যা বর্ণনা করলে এর দায়িত্ব তোমার ওপর অর্পণ করলাম।                                                             সহীহ: বুখারী ৩৩৮, ৩৬৮; মুসলিম ২৮১; 'বাহুর' উল্লেখ ব্যতীত হাদীসটি সহীহ। বরং বিশুদ্ধ বর্ণনা হল, দুই হাতের তালু যেমনটি পরবর্তী বর্ণনায় উল্লেখ হয়েছে; সহীহ আবূ দাউদ ৩৪৪-৩৪৫। [দ্রঃ ৩১৩]
317 | পরিচ্ছেদঃ ১৯৯: আরেক প্রকারের তায়াম্মুম                                                                                                                             হাদিস একাডেমি নাম্বারঃ ৩১৭, আন্তর্জাতিক নাম্বারঃ                         ৩১৮                                                                                                                                         ৩১৭. ‘আমর ইবনু ইয়াযীদ (রহ.) ..... ‘আবদুর রহমান ইবনু আবযা (রাঃ) হতে বর্ণিত। এক লোক ‘উমার ইবনু খত্ত্বাব (রাঃ)-কে তায়াম্মুম সম্পর্কে প্রশ্ন করল। এ প্রশ্নের তিনি কোন উত্তর খুঁজে পেলেন না। তখন ‘আম্মার বললেন, আপনার কি স্মরণ আছে? যখন আমরা এক যুদ্ধে ছিলাম, আমি অপবিত্র হলাম। অতঃপর আমি মাটিতে গড়াগড়ি দিলাম। পরবর্তীতে রাসূলুল্লাহ (সা.)-এর নিকট এলে তিনি বলেন, তোমার এরূপ করাই যথেষ্ট ছিল, এ বলে শুবাহ্ হাঁটুর উপর তার উভয় হাত মেরে তার হস্তদ্বয়ে ফুঁক দিলেন আর উভয় হাত দ্বারা তার মুখ ও হস্তদ্বয় একবার করে মাসাহ করলেন।”                                                             সহীহ: বুখারী ৩৩৮, মুসলিম ২৮১, ইবনু মাজাহ ৫৬৯। [দ্রঃ ৩১২)।
318 | পরিচ্ছেদঃ ১৯৯: আরেক প্রকারের তায়াম্মুম                                                                                                                             হাদিস একাডেমি নাম্বারঃ ৩১৮, আন্তর্জাতিক নাম্বারঃ                         ৩১৯                                                                                                                                         ৩১৮. ইসমাঈল ইবনু মাসউদ (রহ.) ..... ইবনু আবদুর রহমান (রাঃ) হতে বর্ণিত। তিনি বলেন, এক ব্যক্তি অপবিত্র হলে ‘উমার (রাঃ)-এর কাছে এসে বলল, আমি অপবিত্র হয়ে পড়েছি কিন্তু পানি পাই না। তিনি বললেন, তুমি সালাত আদায় করবে না। তখন ‘আম্মার বললেন, আপনার কি মনে নেই যে, আমরা এক যুদ্ধে ছিলাম, আমরা অপবিত্র অবস্থায় নিপতিত হলাম, তখন আমরা পানি পাইনি, এতে আপনি সালাত আদায় করলেন না কিন্তু আমি মাটিতে গড়াগড়ি দিলাম এবং সালাত আদায় করলাম। পরে নবী (সা.) -এর কাছে এসে তা বললাম। তখন তিনি বলেন, তোমার জন্যে এটাই যথেষ্ট ছিল, এ বলে ‘শু’বাহ্ (রহ.) একবার মাটিতে হাত মারলেন আর তাতে ফুঁক দিলেন আর তা দিয়ে এক হাত অন্য হাতের সঙ্গে ঘষলেন এবং উভয় হাত দ্বারা তার চেহারা মাসাহ করলেন। তখন ‘উমার (রাঃ) বললেন, এ বিষয়টি আমার বোধগম্য নয়। আম্মার বললেন, যদি আপনি চান তাহলে আমি তা বর্ণনা করব না। এ সনদে আবূ মালিক (রহ.) হতে আরো কিছু বর্ণনা করেছেন। সালামাহ্ অতিরিক্ত বলেছেন, ‘উমার (রাঃ) বললেন, তুমি যা বর্ণনা করলে তার দায়িত্ব তোমার ওপর অর্পণ করলাম।                                                             সহীহ: বুখারী ৩৩৮, মুসলিম ২৮১। [দ্রঃ ৩১৩]
319 | পরিচ্ছেদঃ ২০০: তায়াম্মুম-এর অন্য প্রকার।                                                                                                                             হাদিস একাডেমি নাম্বারঃ ৩১৯, আন্তর্জাতিক নাম্বারঃ                         ৩২০                                                                                                                                         ৩১৯. ‘আবদুল্লাহ ইবনু মুহাম্মাদ ইবনু তামীম (রহ.) ..... ‘আবদুর রহমান ইবনু আবযা (রাঃ) হতে বর্ণিত। এক লোক ‘উমার (রাঃ)-এর কাছে এসে বলল, আমি অপবিত্র হয়েছি কিন্তু পানি পেলাম না। 'উমার (রাঃ) বললেন, তুমি সালাত আদায় কর না। তখন ‘আম্মার (রাঃ) বললেন, হে আমীরুল মু'মিনীন! আপনার মনে আছে কি? একবার আমি এবং আপনি এক যুদ্ধে ছিলাম আর আমরা অপবিত্র হলাম কিন্তু পানি পাচ্ছিলাম না। তখন আপনি সালাত আদায় করলেন না। কিন্তু আমি মাটিতে গড়াগড়ি দিলাম এবং সালাত আদায় করলাম। পরবর্তীতে যখন নবী (সা.) -এর কাছে তা বললাম, তিনি বললেন, তোমার জন্যে এ-ই যথেষ্ট ছিল, এ বলে রাসূলুল্লাহ (সা.) মাটিতে হাত রাখলেন এবং উভয় হাতে ফুঁ দিলেন, তারপর উভয় হাত দ্বারা আপন চেহারা ও উভয় কজি মাসাহ করলেন। সালামাহ্ সন্দেহ করে বলেন, আমার জানা নেই (তিনি এতে উভয় কনুই বলেছেন, না উভয় কব্জি)। উমার (রাঃ) বলেন, তুমি যে বর্ণনা দিলে তার দায়িত্ব তোমার উপরই অর্পণ করলাম। শু’বাহ্ (রহ.) বলেন, তিনি উভয় হাত, চেহারা এবং বাহুদ্বয়ের কথা বলতেন এজন্যে সালামার সন্দেহ হল, তিনি বললেন, আমার মনে নেই তিনি বাহুর কথা উল্লেখ করেছেন কিনা।                                                             সহীহ: বুখারী ৩৩৮, মুসলিম ২৮১, সহীহ আবূ দাউদ ৩৪৯। [দ্রঃ ৩১৩]
320 | পরিচ্ছেদঃ ২০১: অপবিত্র লোকের তায়াম্মুম                                                                                                                             হাদিস একাডেমি নাম্বারঃ ৩২০, আন্তর্জাতিক নাম্বারঃ                         ৩২১                                                                                                                                         ৩২০. মুহাম্মাদ ইবনুল আলা (রহ.) ..... শাক্বীক্ব (রহ.) হতে বর্ণিত। তিনি বলেন, আমি আবদুল্লাহ এবং আবূ মূসা (রাঃ)-এর সাথে বসা ছিলাম। তখন আবূ মূসা বললেন, তুমি কি ‘আম্মারের কথা শুননি যা তিনি ‘উমার (রাঃ)-কে বলেছেন, আমাকে আল্লাহর রসূল এক কাজে পাঠালেন, আমি অপবিত্র হলে পানি পেলাম না। অতএব আমি মাটিতে গড়াগড়ি দিলাম। পরবর্তীতে রাসূলুল্লাহ (সা.) -এর কাছে উপস্থিত হয়ে তা বর্ণনা করলাম। তিনি বললেন, তোমার জন্যে এ-ই যথেষ্ট ছিল। এ বলে তাঁর হাত দুটি একবার মাটিতে মারলেন। তারপর উভয় হাত মাসাহ করলেন এবং উভয় হাত ঝেড়ে ফেললেন ও তার বাম হাত ডান হাতের উপর মারলেন আর ডান হাত বাম হাতের উপর এবং মুখমণ্ডল ও কজির উপর? ‘আবদুল্লাহ বললেন, তুমি কি দেখছ না যে, ‘উমার (রাঃ) ‘আম্মারের কথায় সন্তুষ্ট হননি?                                                             সহীহ: বুখারী ৩৪৬, মুসলিম ৩৬৮, সহীহ আবূ দাউদ ৩৪৩।
321 | পরিচ্ছেদঃ ২০২: মাটি দ্বারা তায়াম্মুম করা প্রসঙ্গে।                                                                                                                             হাদিস একাডেমি নাম্বারঃ ৩২১, আন্তর্জাতিক নাম্বারঃ                         ৩২২                                                                                                                                         ৩২১. সুওয়াইদ ইবনু নাসর (রহ.) ..... আবূ রজা (রহ.) হতে বর্ণিত। তিনি বলেন, আমি ‘ইমরান ইবন হুসায়ন (রাঃ)-কে বলতে শুনেছি, রাসূলুল্লাহ (সা.) এক ব্যক্তিকে লোকেদের সঙ্গে সালাত আদায় না করে আলাদা থাকতে দেখলেন। তিনি (সা.) বললেন, হে অমুক! লোকেদের সঙ্গে সালাত আদায় করতে কোন জিনিসটি তোমাকে বাধা দিল? সে ব্যক্তি বলল, হে আল্লাহর রসূল! আমি অপবিত্র অবস্থায় আছি অথচ পানি পাইনি। তিনি বললেন, তুমি মাটি ব্যবহার কর, তা-ই তোমার জন্যে যথেষ্ট।”                                                             সহীহ: বুখারী ৩৪৪, মুসলিম ৬৮২, ইরওয়াউল গালীল ১৫৬।
322 | পরিচ্ছেদঃ ২০৩: এক তায়াম্মুমে অনেক সালাত                                                                                                                             হাদিস একাডেমি নাম্বারঃ ৩২২, আন্তর্জাতিক নাম্বারঃ                         ৩২৩                                                                                                                                         ৩২২. ‘আমর ইবনু হিশাম (রহ.) ..... আবূ যার (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: পবিত্র মাটি মু'মিনের উযূর উপকরণ, যদিও সে দশ বৎসর পানি না পায়।                                                             সহীহ: আবূ দাউদ ৩৩২, তিরমিযী ১২৪, ইরওয়াউল গালীল ১৫৩।
323 | পরিচ্ছেদঃ ২০৪:  যে ব্যক্তি পানি ও মাটি কোনটাই পান না                                                                                                                             হাদিস একাডেমি নাম্বারঃ ৩২৩, আন্তর্জাতিক নাম্বারঃ                         ৩২৪                                                                                                                                         ৩২৩. ইসহাক ইবনু ইব্রাহীম (রহ.) ..... ‘আয়িশাহ্ (রাঃ) হতে বর্ণিত। তিনি বলেন, রাসূলুল্লাহ (সা.) উসায়দ ইবনু হুযায়র (রাঃ) এবং আরো কয়েক ব্যক্তিকে ‘আয়িশাহ্ (রাঃ)-এর একটি হার সন্ধানের জন্যে পাঠিয়েছিলেন, যা তিনি যে মানযিলে অবতরণ করেছিলেন সেখানে হারিয়েছিলেন। এমতাবস্থায় সালাতের সময় উপস্থিত হল, অথচ লোকেদের উযূ ছিল না আর তারা পানিও পাচ্ছিলেন না। তখন তাঁরা উযূ ব্যতীতই সালাত আদায় করলেন। তারপর তারা রাসূলুল্লাহ (সা.) -এর নিকট তা বললেন, এমন সময় আল্লাহ তা'আলা তায়াম্মুমের আয়াত নাযিল করলেন। উসায়দ ইবনু হুযায়র (রাঃ) বলেন, আল্লাহ তা'আলা আপনাকে উত্তম বিনিময় দিন। যখনই আপনার নিকট এমন কোন বিপদ আসে যা আপনি অপছন্দ করেন, তার মাঝেই আল্লাহ তা'আলা আপনার ও মুসলিমদের জন্যে কোন কল্যাণ নিহিত রাখেন।                                                             সহীহ: বুখারী ৩৩৬, মুসলিম ৩৬৭।
324 | পরিচ্ছেদঃ ২০৪:  যে ব্যক্তি পানি ও মাটি কোনটাই পান না                                                                                                                             হাদিস একাডেমি নাম্বারঃ ৩২৪, আন্তর্জাতিক নাম্বারঃ                         ৩২৫                                                                                                                                         ৩২৪. মুহাম্মাদ ইবনু 'আবদুল আ'লা (রহ.) ..... ত্বারিক (রাঃ) হতে বর্ণিত। এক ব্যক্তি অপবিত্র হলো সেজন্য সে সালাত আদায় করল না। এরপর নবী (সা.) -এর নিকট এসে তা বলল, তিনি বললেন, তুমি ঠিক করেছ। এরপর অন্য একটি লোক অপবিত্র হয়ে তায়াম্মুম করে সালাত আদায় করল; পরে ঐ ব্যক্তি তার নিকট এলে তিনি অন্য ব্যক্তিকে যা বলেছিলেন তাকেও তা বললেন। অর্থাৎ, “তুমি ঠিকই করেছ।”                                                             সহীহ: ইমাম নাসায়ী হাদীসটি এককভাবে বর্ণনা করেছেন।
325 | পরিচ্ছেদঃ নেই                                                                                                                             হাদিস একাডেমি নাম্বারঃ ৩২৫, আন্তর্জাতিক নাম্বারঃ                         ৩২৬                                                                                                                                           আল্লাহ তা'আলা বলেন- “আমি আকাশ থেকে পবিত্র পানি অবতরণ করেছি”- (সূরা আল ফুরকান ২৫: ৪৮)। তিনি আরো বলেন- “অতঃপর যদি পানি না পাও তবে পবিত্র মাটি দ্বারা তায়াম্মুম কর”- (সূরা আন নিসা ৪: ৪৩)।    ৩২৫. সুওয়াইদ ইবনু নাসর (রহ.) ..... ইবনু আব্বাস (রাঃ) হতে বর্ণিত। নবী (সা.) -এর স্ত্রীদের মধ্যে একজন অপবিত্রতার গোসল করলে তার গোসলের উদ্ধৃত্ত পানি দ্বারা নবী (সা.) উযূ করলেন, পরে তিনি নবী (সা.) -এর কাছে তা বললে তিনি বললেন, পানিকে কোন বস্তুই অপবিত্র করে না।                                                             সহীহ: আবূ দাউদ ৬৮, তিরমিযী ৬৫, ইবনু মাজাহ ৩৭০, দারিমী ৭৩৫, সহীহ ইবনু খুযায়মাহ্ ৯১।
326 | পরিচ্ছেদঃ ১: বুয'আহ্ নামক কূপ প্রসঙ্গে আলোচনা                                                                                                                             হাদিস একাডেমি নাম্বারঃ ৩২৬, আন্তর্জাতিক নাম্বারঃ                         ৩২৭                                                                                                                                         ৩২৬. হারূন ইবনু আবদুল্লাহ (রহ.) ..... আবূ সাঈদ আল খুদরী (রাঃ) হতে বর্ণিত। তিনি বলেন, রাসূলুল্লাহ (সা.)-কে প্রশ্ন করা হলো, হে আল্লাহর রসূল! আমরা কি বুয'আহ্ নামক কূপের পানিতে উযূ করব? তা এমন একটি কূপ যাতে কুকুরের মাংস, হায়যের ন্যাকড়া ও আবর্জনা ফেলা হয়। তিনি বললেন, পানি পবিত্র, তাকে কোন বস্তুই অপবিত্র করে না।                                                             সহীহ: আবূ দাউদ ৬৬, তিরমিযী ৬৬, ইরওয়াউল গালীল ১৪।
327 | পরিচ্ছেদঃ ১: বুয'আহ্ নামক কূপ প্রসঙ্গে আলোচনা                                                                                                                             হাদিস একাডেমি নাম্বারঃ ৩২৭, আন্তর্জাতিক নাম্বারঃ                         ৩২৮                                                                                                                                         ৩২৭. ‘আব্বাস ইবনু আবদুল আযীম (রহ.) ..... আবূ সাঈদ আল খুদরী (রাঃ) হতে বর্ণিত। তিনি বলেন, আমি নবী (সা.) -এর পাশ দিয়ে গেলাম, তখন তিনি বুয'আহ কূপের পানি দ্বারা উযূ করছিলেন। আমি বললাম, আপনি কি এর পানি দ্বারা উযু করছেন? অথচ তাতে ঘৃণিত আবর্জনাদি ফেলা হয়ে থাকে। তখন তিনি বললেন, পানিকে কোন বস্তুই নাপাক করে না।                                                             সহীহ: মুসনাদে আহমাদ ১১১৩৪, তিরমিযী ৬৬।
328 | পরিচ্ছেদঃ ২: পানির পরিমাণ নির্ণয় করা।                                                                                                                             হাদিস একাডেমি নাম্বারঃ ৩২৮, আন্তর্জাতিক নাম্বারঃ                         ৩২৯                                                                                                                                         ৩২৮. হুসায়ন ইবনু হুরয়স আল মারওয়াযী (রহ.) ... ‘আবদুল্লাহ ইবনু উমার (রাঃ) হতে বর্ণিত। তিনি বলেন, রাসূলুল্লাহ (সা.) -কে পানি সম্পর্কে প্রশ্ন করা হলো আর যে পানিতে কোন কোন সময় চতুস্পদ জন্তু ও হিংস্র পশু নামে, সে সম্পর্কেও। তিনি বললেন, যখন পানি দুই “কুল্লা” পরিমাণ হয় তখন তা অপবিত্র হয় না।                                                             সহীহ: আবূ দাউদ ৬৩, তিরমিযী ৬৭, ইবনু মাজাহ (৫/৭), ইওয়াউল গালীল ২৩।
329 | পরিচ্ছেদঃ ২: পানির পরিমাণ নির্ণয় করা।                                                                                                                             হাদিস একাডেমি নাম্বারঃ ৩২৯, আন্তর্জাতিক নাম্বারঃ                         ৩৩০                                                                                                                                         ৩২৯. কুতায়বাহ্ (রহ.) ..... আনাস (রাঃ) হতে বর্ণিত যে, এক বেদুঈন মসজিদে প্রস্রাব করলে উপস্থিত লোকেদের মধ্যে কেউ কেউ তাকে তিরস্কার করতে উদ্যত হল। রাসূলুল্লাহ (সা.) বললেন, তাকে বাধা দিও না। যখন ঐ ব্যক্তির প্রস্রাব করা শেষ হলো তখন তিনি এক বালতি পানি আনিয়ে তা প্রস্রাবের উপর ঢেলে দিলেন।                                                             সহীহ: বুখারী ৬০২৫, মুসলিম ২৮৪। (দ্রঃ ৫৩)।
330 | পরিচ্ছেদঃ ২: পানির পরিমাণ নির্ণয় করা।                                                                                                                             হাদিস একাডেমি নাম্বারঃ ৩৩০, আন্তর্জাতিক নাম্বারঃ                         ৩৩১                                                                                                                                         ৩৩০. আবদুর রহমান ইবনু ইব্রাহীম (রহ.) ..... আবূ হুরায়রাহ্ (রাঃ) হতে বর্ণিত। তিনি বলেন, এক বেদুঈন লোক মসজিদে দাঁড়িয়ে প্রস্রাব করল। উপস্থিত লোকজন তাকে পাকড়াও করতে উদ্যত হলে রাসূলুল্লাহ (সা.) তাদের বললেন, তাকে ছেড়ে দাও এবং তার প্রস্রাবের উপর এক বালতি পানি ঢেলে দাও। তোমাদেরকে নরম ব্যবহার করার জন্যে পাঠানো হয়েছে, কঠোর ব্যবহারের জন্যে নয়।                                                             সহীহ: বুখারী ২২০, ইবনু খুযায়মাহ্ ২৯৭। [দ্রঃ ৫৬]
331 | পরিচ্ছেদঃ ৩: আবদ্ধ পানিতে অপবিত্র লোকের গোসল করার প্রতি নিষেধাজ্ঞা                                                                                                                             হাদিস একাডেমি নাম্বারঃ ৩৩১, আন্তর্জাতিক নাম্বারঃ                         ৩৩২                                                                                                                                         ৩৩১. হারিস ইবনু মিসকীন (রহ.) ..... বুকায়র (রহ.) হতে বর্ণিত। আবূ সায়িব তাঁর কাছে বর্ণনা করেছেন যে, তিনি আবূ হুরায়রাহ (রাঃ) -কে বলতে শুনেছেন, রাসূলুল্লাহ (সা.) বলেছেন: তোমাদের কেউ যেন অপবিত্র অবস্থায় বদ্ধ পানিতে গোসল না করে।                                                             সহীহ: মুসলিম ২৮৩। [দ্রঃ ২২০]
332 | পরিচ্ছেদঃ ৪: সাগরের পানি দ্বারা উযূ করা                                                                                                                             হাদিস একাডেমি নাম্বারঃ ৩৩২, আন্তর্জাতিক নাম্বারঃ                         ৩৩৩                                                                                                                                         ৩৩২. কুতায়বাহ্ (রহ.) ..... সা'ঈদ ইবনু সালামাহ্ (রহ.) হতে বর্ণিত। মুগীরাহ্ ইবনু আবূ বুরদাহ (রাঃ) তাঁকে বলেছেন যে, তিনি আবূ হুরায়রাহ্ (রাঃ)-কে বলতে শুনেছেন যে, রাসূলুল্লাহ (সা.)-কে এক ব্যক্তি প্রশ্ন করল, হে আল্লাহর রসূল! আমরা সমুদ্রে ভ্রমণ করি এবং আমাদের সাথে করে স্বল্প পানি নিয়ে যাই। আমরা যদি ঐ পানি দ্বারা উযূ করি তবে আমরা পিপাসায় কষ্ট পাব, এমতাবস্থায় আমরা সাগরের পানি দ্বারা ওয়ূ করব কি? রাসূলুল্লাহ (সা.) বলেন, এর পানি পবিত্র আর এর মৃত জীব হালাল।                                                             সহীহ: আবূ দাউদ ৮৩, তিরমিযী ৬৯, ইবনু মাজাহ ৩৮৬, মুয়াত্তা মালিক ১২, দারিমী ৭২৯, ইবনু খুযায়মাহ ১১১, ইবনু হিব্বান-এর “মাওয়ারিদে যআন” ১১৯-১২০, আস্ সহীহাহ্ ৪৮০, ইওয়াউল গালীল ৯।[দ্রঃ ৫৯]
333 | পরিচ্ছেদঃ ৫: বরফ ও বৃষ্টির পানি দিয়ে উযু করা                                                                                                                             হাদিস একাডেমি নাম্বারঃ ৩৩৩, আন্তর্জাতিক নাম্বারঃ                         ৩৩৪                                                                                                                                         ৩৩৩. ইসহাক ইবনু ইব্রাহীম (রহ.) ..... ‘আয়িশাহ্ (রাঃ) হতে বর্ণিত। তিনি বলেন, রাসূলুল্লাহ (সা.) বলতেন- “আল্ল-হুম্মাগসিল খত্বা-ইয়া-ইয়া বিমা-য়িস সালজি ওয়াল বারাদি ওয়া নাক্কি কলবী মিনাল খতা- ইয়া-ইয়া কামা- নাক্কয়তাস সাওবাল আবইয়াযা মিনাদ দানাস” (হে আল্লাহ! আমার পাপসমূহ বরফ ও মেঘের পানি দিয়ে ধৌত কর আর আমার অন্তরকে গুনাহ থেকে পরিষ্কার কর, যেমন তুমি সাদা কাপড়কে ময়লা হতে পরিষ্কার করে থাক)।                                                             সহীহ: বুখারী ৭৪৪, মুসলিম ৫৮৯। [দ্রঃ ৬১]
334 | পরিচ্ছেদঃ ৫: বরফ ও বৃষ্টির পানি দিয়ে উযু করা                                                                                                                             হাদিস একাডেমি নাম্বারঃ ৩৩৪, আন্তর্জাতিক নাম্বারঃ                         ৩৩৫                                                                                                                                         ৩৩৪. ‘আলী ইবনু হুজর (রহ.) ..... আবূ হুরায়রাহ্ (রাঃ) হতে বর্ণিত। তিনি বলেন, রাসূলুল্লাহ (সা.) বলতেন- “আল্ল-হুম্মাগ সিলনী মিন খত্বা-ইয়া-ইয়া বিস্ সালজি ওয়াল মা-য়ি ওয়াল বারদ” (হে আল্লাহ! আমার পাপসমূহ বরফ, পানি এবং শিশির দিয়ে ধুয়ে ফেল”)।                                                             সহীহ: বুখারী ৬৩৬৮, মুসলিম ২৯৮। [দ্রঃ ৬০]
335 | পরিচ্ছেদঃ ৬: কুকুরের উচ্ছিষ্ট                                                                                                                             হাদিস একাডেমি নাম্বারঃ ৩৩৫, আন্তর্জাতিক নাম্বারঃ                         ৩৩৬                                                                                                                                         ৩৩৫. ‘আলী ইবনু হুজুর (রহ.) ..... আবূ হুরায়রাহ্ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: যখন কুকুর তোমাদের কারো কোন পাত্রে মুখ দেয়, তখন এতে যা ছিল তা ফেলে দিবে আর তা সাতবার ধুয়ে ফেলবে।                                                             সহীহ: মুসলিম ২৭৯, ইবনু মাজাহ ৩৬৩, ইবনু খুযায়মাহ্ ৯৮। [দ্রঃ ৬৬]।
336 | পরিচ্ছেদঃ ৭: কোন পাত্রে কুকুরের মুখ দেয়ার দরুন তা মাটি দিয়ে ঘষে নেয়া                                                                                                                             হাদিস একাডেমি নাম্বারঃ ৩৩৬, আন্তর্জাতিক নাম্বারঃ                         ৩৩৭                                                                                                                                         ৩৩৬. মুহাম্মাদ ইবনু ‘আবদুল আ'লা (রহ.) ..... ‘আবদুল্লাহ ইবনু মুগাফফাল (রাঃ) হতে বর্ণিত। রাসূলুল্লাহ (সা.) কুকুরকে মেরে ফেলতে আদেশ করেছেন এবং বকরী পালের ও শিকারী কুকুরের বিষয়ে কুকুর পুষতে অনুমতি দিয়েছেন। তিনি (সা.) আরো বলেছেন, যখন কুকুর কোন পাত্রে মুখ দেয় তখন তা সাতবার ধুয়ে নিবে আর অষ্টমবারে তা মাটি দ্বারা ঘষবে।                                                             সহীহ: মুসলিম ২৮০, আবূ দাউদ ৭৪, ইবনু মাজাহ ৩৬৫, দারিমী ৭২৭। [দ্রঃ ৬৭]
337 | পরিচ্ছেদঃ ৭: কোন পাত্রে কুকুরের মুখ দেয়ার দরুন তা মাটি দিয়ে ঘষে নেয়া                                                                                                                             হাদিস একাডেমি নাম্বারঃ ৩৩৭, আন্তর্জাতিক নাম্বারঃ                         ৩৩৮                                                                                                                                         ৩৩৭. ‘আমর ইবনু ইয়াযীদ (রহ.) ..... ‘আবদুল্লাহ ইবনু মুগাফফাল (রাঃ) হতে বর্ণিত। তিনি বলেন, রাসূলুল্লাহ (সা.) কুকুর হত্যার নির্দেশ দিয়েছেন। তিনি বলেছেন, তাদের সঙ্গে কুকুরের কি সম্পর্ক? ‘আবদুল্লাহ বলেন, তিনি (সা.) শিকারের কুকুর ও বকরী পালের (পাহারার জন্য) কুকুর পোষার অনুমতি দিয়েছেন। তিনি এটিও বলেছেন, যখন কুকুর পাত্রে মুখ দেয় তখন তা সাতবার ধুয়ে নিবে আর অষ্টমবার মাটি দিয়ে ঘষে নিবে। আবূ হুরায়রাহ্ (রাঃ)-এর বর্ণনা আবদুল্লাহ ইবনু মুগাফফাল (রাঃ)-এর বর্ণনা হতে অন্য রকম। তিনি বলেছেন, তারপর রাসূলুল্লাহ (সা.) বলেছেন: তন্মধ্যে যে কোন একবার মাটি দিয়ে ঘষে নিবে।                                                             সহীহ: মুসলিম ২৮০, আবূ দাউদ ৭৪, ইবনু মাজাহ ৩৬৫, দারিমী ৭২৭। [দ্রঃ ৬৭]
339 | পরিচ্ছেদঃ ৭: কোন পাত্রে কুকুরের মুখ দেয়ার দরুন তা মাটি দিয়ে ঘষে নেয়া                                                                                                                             হাদিস একাডেমি নাম্বারঃ ৩৩৮, আন্তর্জাতিক নাম্বারঃ                         ৩৩৯                                                                                                                                         ৩৩৮. ইসহাক ইবনু ইব্রাহীম (রহ.) ..... আবূ হুরায়রাহ্ (রাঃ) হতে বর্ণিত। রাসূলুল্লাহ (সা.) বলেছেন: যখন কুকুর তোমাদের কারো পাত্রে মুখ দেয় তখন তা সাতবার ধুয়ে ফেলবে তন্মধ্যে প্রথমবার মাটি দ্বারা।                                                             সহীহ: বুখারী ২৭১, মুসলিম ২৭৯, ইওয়াউল গালীল (১/৬১, ১৮৯), সহীহ আবূ দাউদ ৬৪, মুসলিম ২৭৯, নাসায়ী’র “সুনানুল কুবরা”
339 | পরিচ্ছেদঃ ৭: কোন পাত্রে কুকুরের মুখ দেয়ার দরুন তা মাটি দিয়ে ঘষে নেয়া                                                                                                                             হাদিস একাডেমি নাম্বারঃ ৩৩৯, আন্তর্জাতিক নাম্বারঃ                         ৩৪০                                                                                                                                         ৩৩৯. ইসহাক ইবনু ইব্রাহীম (রহ.) ..... আবূ হুরায়রাহ্ (রাঃ)-এর সূত্রে নবী (সা.) থেকে বর্ণিত। তিনি বলেছেন, যখন কুকুর তোমাদের কারো পাত্রে মুখ দেয় তখন ঐ পাত্র সাতবার ধুয়ে ফেলবে যার প্রথমবার হবে মাটি দিয়ে।                                                             সহীহ: বুখারী ২৭১, মুসলিম ২৭৯, আবূ দাউদ ৭১, তিরমিযী ৯১, সহীহ ইবনু খুযায়মাহ ৯৫, ইরওয়াউল গালীল ১৬৭।
340 | পরিচ্ছেদঃ ৮: বিড়ালের উচ্ছিষ্ট                                                                                                                             হাদিস একাডেমি নাম্বারঃ ৩৪০, আন্তর্জাতিক নাম্বারঃ                         ৩৪১                                                                                                                                         ৩৪০. কুতায়বাহ্ (রহ.) ..... কাবশাহ্ বিনতু কা'ব ইবনু মালিক (রাঃ) হতে বর্ণিত। আবূ কতাদাহ তার কাছে আসলেন, তারপর বর্ণনাকারী কিছু কথা বললেন, যার অর্থ এই, আমি তার জন্যে (একটি পাত্রে) উযূর পানি ঢেলে দিলাম। এমন সময় একটি বিড়াল এসে তা হতে পান করল। তারপর তিনি ঐ বিড়ালটির জন্যে পাত্রটি কাত করে দিলেন যাতে সে পান করতে পারে। কাবশাহ্ বলেন, তখন আবূ কতাদাহ্ লক্ষ্য করলেন আমি তার দিকে তাকিয়ে আছি। তিনি বললেন, হে ভাতিজী! তুমি কী আশ্চর্যবোধ করছ? আমি বললাম, হ্যাঁ। তিনি বললেন, রাসূলুল্লাহ (সা.) বলেছেন: এরা (বিড়াল) অপবিত্র নয়, এরা তোমাদের আশে-পাশে বিচরণকারী এবং বিচারণকারিণী।                                                             সহীহ: তিরমিযী ৯২, ইবনু মাজাহ ৩৬৭, মুয়াত্ত্বা মালিক ১৩। [দ্রঃ ৬৮]।
341 | পরিচ্ছেদঃ ৯: ঋতুমতি স্ত্রীর ঝুটা                                                                                                                             হাদিস একাডেমি নাম্বারঃ ৩৪১, আন্তর্জাতিক নাম্বারঃ                         ৩৪২                                                                                                                                         ৩৪১. ‘আমর ইবনু ‘আলী (রহ.) ..... ‘আয়িশাহ্ (রাঃ) হতে বর্ণিত। তিনি বলেন, আমি গোশতযুক্ত হাড় হতে দাঁত দিয়ে ছিড়ে গোশত খেতাম, রাসূলুল্লাহ (সা.) তাঁর মুখ এ স্থানেই রাখতেন যেখানে আমি মুখ রেখেছিলাম। আর আমি পাত্র হতে পানি পান করতাম এবং তিনি ঐ স্থানেই মুখ রাখতেন যেখানে আমি রেখেছিলাম অথচ আমি তখন ঋতুমতি থাকতাম।                                                             সহীহ: মুসলিম ৩০০, আবূ দাউদ ২০৯, ইবনু মাজাহ ৬৪৩। [দ্রঃ ৭০]
71 | পরিচ্ছেদঃ ১০: স্ত্রীর উদ্বৃত্ত পানি ব্যবহারের অনুমতি প্রদান                                                                                                                             হাদিস একাডেমি নাম্বারঃ ৩৪২, আন্তর্জাতিক নাম্বারঃ                         ৩৪৩                                                                                                                                         ৩৪২. হারূন ইবনু আবদুল্লাহ (রহ.) ..... ইবনু উমার (রাঃ) হতে বর্ণিত। তিনি বলেন, রাসূলুল্লাহ (সা.) এর সময়ে (মাহরাম) নারী-পুরুষ সকলে একত্রে উযূ করত।                                                             সহীহ: বুখারী ১৯৩, আবূ দাউদ ৭৯, ইবনু মাজাহ ৩৮১, ইবনু খুযায়মাহ ২০৫, মুসনাদে আহমাদ ৪৪৮১। (দ্রঃ ৭১)।
343 | পরিচ্ছেদঃ ১১: স্ত্রীর উদ্বৃত্ত পানি দ্বারা উযূ করা নিষেধ                                                                                                                             হাদিস একাডেমি নাম্বারঃ ৩৪৩, আন্তর্জাতিক নাম্বারঃ                         ৩৪৪                                                                                                                                         ৩৪৩. ‘আমর ইবনু 'আলী (রহ.) ..... হাকাম ইবনু ‘আমর (রাঃ) হতে বর্ণিত। রাসূলুল্লাহ (সা.) নারীর উদ্বৃত্ত উযূর পানি দ্বারা পুরুষদের উযূ করতে বারণ করেছেন।                                                             সহীহ: আবূ দাউদ ৮২, তিরমিযী ৬৪, ইবনু মাজাহ ৩৭৩।
72 | পরিচ্ছেদঃ ১২: অপবিত্র ব্যক্তির উদ্বৃত্ত পানি ব্যবহারের অনুমতি প্রসঙ্গ                                                                                                                             হাদিস একাডেমি নাম্বারঃ ৩৪৪, আন্তর্জাতিক নাম্বারঃ                         ৩৪৫                                                                                                                                         ৩৪৪. কুতায়বাহ্ (রহ.) ... 'আয়িশাহ্ (রাঃ) হতে বর্ণিত। তিনি রাসূলুল্লাহ (সা.) এর সাথে একত্রে একই পাত্র হতে গোসল করতেন।                                                             সহীহ: মুসলিম ৩১৯, ইবনু মাজাহ ৩৭৬। (দ্রঃ ৭২)।
73 | পরিচ্ছেদঃ ১৩: একজন লোকের উযূ এবং গোসলের জন্যে কতটুকু পানি প্রয়োজন                                                                                                                             হাদিস একাডেমি নাম্বারঃ ৩৪৫, আন্তর্জাতিক নাম্বারঃ                         ৩৪৬                                                                                                                                         ৩৪৫. ‘আমর ইবনু ‘আলী (রহ.) ..... ‘আবদুল্লাহ ইবনু জাবর (রহ.) হতে বর্ণিত। তিনি বলেন, আমি আনাস ইবনু মালিক (রাঃ)-কে বলতে শুনেছি যে, রাসূলুল্লাহ (সা.) এক মাক্কূক (দেড় সা') পানি দিয়ে উযূ করতেন এবং পাঁচ মাক্কূক পানি দিয়ে গোসল করতেন।                                                             সহীহ: বুখারী ২০১, মুসলিম ৩২৫। [দ্রঃ ৭৩]
346 | পরিচ্ছেদঃ ১৩: একজন লোকের উযূ এবং গোসলের জন্যে কতটুকু পানি প্রয়োজন                                                                                                                             হাদিস একাডেমি নাম্বারঃ ৩৪৬, আন্তর্জাতিক নাম্বারঃ                         ৩৪৭                                                                                                                                         ৩৪৬. হারূন ইবনু ইসহাক আল কূফী (রহ.) ... ‘আয়িশাহ্ (রাঃ) হতে বর্ণিত। রাসূলুল্লাহ (সা.) এক মুদ পরিমাণ পানি দিয়ে উযূ করতেন আর গোসল করতেন এক সা পানি দ্বারা।                                                             সহীহ: আবূ দাউদ ৯২, ইবনু মাজাহ ২৬৮।
347 | পরিচ্ছেদঃ ১৩: একজন লোকের উযূ এবং গোসলের জন্যে কতটুকু পানি প্রয়োজন                                                                                                                             হাদিস একাডেমি নাম্বারঃ ৩৪৭, আন্তর্জাতিক নাম্বারঃ                         ৩৪৮                                                                                                                                         ৩৪৭. আবূ বাকর ইবনু ইসহাক (রহ.) ..... ‘আয়িশাহ্ (রাঃ) হতে বর্ণিত। রাসূলুল্লাহ (সা.) উযূ করতেন এক মুদ পানি দিয়ে এবং গোসল করতেন এক সা পানি দিয়ে।                                                             সহীহ: আবূ দাউদ ৯২, ইবনু মাজাহ ২৬৮।
348 | পরিচ্ছেদঃ ১: হায়য শুরু হওয়া এবং হায়যকে নিফাস বলা যায় কি?                                                                                                                             হাদিস একাডেমি নাম্বারঃ ৩৪৮, আন্তর্জাতিক নাম্বারঃ                         ৩৪৯                                                                                                                                         ৩৪৮. ইসহাক ইবনু ইব্রাহীম (রহ.) ..... ‘আয়িশাহ্ (রাঃ) হতে বর্ণিত। তিনি বলেন, আমরা রাসূলুল্লাহ (সা.) -এর সাথে বের হলাম হজ্জ করা ব্যতীত আমাদের আর কোন উদ্দেশ্য ছিল না। যখন আমরা সারিফ নামক স্থানে পৌছলাম তখন আমি ঋতুবতি হলাম। রাসূলুল্লাহ (সা.) আমার কাছে আসলেন তখন আমি কাঁদছিলাম। তিনি বলেন, তোমার কি হলো? তোমার কি নিফাস (হায়য) আরম্ভ হয়েছে? আমি বললাম, হ্যাঁ। তিনি বললেন, এ এমন একটি বিষয় যা আল্লাহ তা'আলা আদম কন্যাদের জন্যে নির্ধারণ করে দিয়েছেন। অতএব, বায়তুল্লাহর তাওয়াফ ব্যতীত হাজীগণ যে সব কাজ করে থাকেন, তুমিও তা কর।                                                             সহীহ: বুখারী ২৯৪, মুসলিম ১২১১। [দ্রঃ ২৯০]
349 | পরিচ্ছেদঃ ২: ইস্তিহাযার বর্ণনা: রক্ত শুরু হওয়া এবং তা বন্ধ হওয়া                                                                                                                             হাদিস একাডেমি নাম্বারঃ ৩৪৯, আন্তর্জাতিক নাম্বারঃ                         ৩৫০                                                                                                                                         ৩৪৯. ইমরান ইবনু ইয়াযীদ (রহ.) ..... ‘উরওয়াহ্ (রাঃ) থেকে বর্ণিত যে, কুরায়শ বংশের আসাদ সম্প্রদায়ের ফাত্বিমাহ্ বিনতু কয়স (রাঃ) রাসূলুল্লাহ (সা.)-এর নিকট এসে বললেন যে, তার ইস্তিহাযাহ্ হয়। তিনি মনে করেন যে, রাসূলুল্লাহ (সা.) তাকে বলেছেন, এ একটি শিরা বিশেষ। অতএব, যখন হায়য শুরু হবে তখন সালাত আদায় করবে না। আর যখন তা বন্ধ হবে তখন গোসল করবে এবং তোমার ঐ রক্ত ধুয়ে ফেলবে তারপর সালাত আদায় করবে।                                                             সহীহ: বুখারী ৩২৭, মুসলিম ২৬৩। [দ্রঃ ২০৪]
202 | পরিচ্ছেদঃ ২: ইস্তিহাযার বর্ণনা: রক্ত শুরু হওয়া এবং তা বন্ধ হওয়া                                                                                                                             হাদিস একাডেমি নাম্বারঃ ৩৫০, আন্তর্জাতিক নাম্বারঃ                         ৩৫১                                                                                                                                         ৩৫০. হিশাম ইবনু ‘আম্মার (রহ.) ..... ‘আয়িশাহ্ (রাঃ) হতে বর্ণিত। নবী (সা.) বলেছেন। যখন হায়য আসে তখন সালাত আদায় করবে না আর যখন তা বন্ধ হয়ে যায় তখন গোসল  করবে।                                                             সহীহ: ইবনু মাজাহ ৬২১। [দ্রঃ ২০২]
351 | পরিচ্ছেদঃ ২: ইস্তিহাযার বর্ণনা: রক্ত শুরু হওয়া এবং তা বন্ধ হওয়া                                                                                                                             হাদিস একাডেমি নাম্বারঃ ৩৫১, আন্তর্জাতিক নাম্বারঃ                         ৩৫২                                                                                                                                         ৩৫১. কুতায়বাহ্ (রহ.) ... ‘আয়িশাহ্ (রাঃ) হতে বর্ণিত। তিনি বলেন, উম্মু হাবীবাহ্ বিনতু জাহশ (রাঃ) রাসূলুল্লাহ (সা.) -এর নিকট ফাতাওয়া চেয়ে বললেন- হে আল্লাহর রসূল! আমার ইস্তিহাযা হয়। তিনি বলেন, এ একটি শিরা (শিরার রক্ত) বিশেষ। অতএব তুমি গোসল কর এবং সালাত আদায় কর। এরপর তিনি প্রত্যেক সালাতের জন্যে গোসল করতেন।                                                             সহীহ: মুসলিম ৩৩৪, আবূ দাউদ ২৯০। [দ্রঃ ২০৬]
352 | পরিচ্ছেদঃ ৩: যে স্ত্রীর প্রতি মাসে হায়যের দিন নির্দিষ্ট থাকে।                                                                                                                             হাদিস একাডেমি নাম্বারঃ ৩৫২, আন্তর্জাতিক নাম্বারঃ                         ৩৫৩                                                                                                                                         ৩৫২. কুতায়বাহ্ (রহ.) ..... ‘আয়িশাহ্ (রাঃ) হতে বর্ণিত। তিনি বলেন, উম্মু হাবীবাহ্ (রাঃ) রাসূলুল্লাহ (সা.) -কে রক্ত সম্পর্কে প্রশ্ন করলেন, “আয়িশাহ্ (রাঃ) বলেন, আমি তার গামলাটি রক্তে পূর্ণ দেখেছি। তখন রাসূলুল্লাহ (সা.) তাঁকে বললেন, যতদিন তোমার হায়য তোমাকে বিরত রাখে ততদিন তুমি (সালাত আদায় করা হতে) বিরত থাক। তারপর তুমি গোসল করবে।                                                             সহীহ: মুসলিম ৩৩৪, আবূ দাউদ ২৭৯। [দ্রঃ ২০৮]
9999999 | 
354 | পরিচ্ছেদঃ ৩: যে স্ত্রীর প্রতি মাসে হায়যের দিন নির্দিষ্ট থাকে।                                                                                                                         ৩৫৪. মুহাম্মাদ ইবনু 'আবদুল্লাহ ইবনুল মুবারক (রহ.) ..... উম্মু সালামাহ্ (রাঃ) হতে বর্ণিত। তিনি বলেন, এক মহিলা নবী (সা.) -কে প্রশ্ন করল, আমার ইস্তিহাযাহ্ হয় আর আমি পবিত্র হই না। আমি কি সালাত ছেড়ে দিব? তিনি (সা.) বললেন, না, বরং যে কয়টি দিবা-রাত্র তোমার হায়য থাকত ততদিন তুমি সালাত আদায় করবে না। তারপর তুমি গোসল করবে এবং পট্টি বাঁধবে ও সালাত আদায় করবে।                                                             সহীহ: আবূ দাউদ ২৭৪, ইবনু মাজাহ ৬২৩। (দ্রঃ ২০৮)
355 | পরিচ্ছেদঃ ৩: যে স্ত্রীর প্রতি মাসে হায়যের দিন নির্দিষ্ট থাকে।                                                                                                                         ৩৫৫. কুতায়বাহ্ (রহ.) ..... উম্মু সালামাহ্ (রাঃ) হতে বর্ণিত। তিনি বলেন, রাসূলুল্লাহ (সা.) -এর যুগে এক মহিলার সবসময় রক্তস্রাব হত। তার জন্যে উম্মু সালামাহ্ (রাঃ) রাসূলুল্লাহ (সা.) -এর নিকট সমাধান চাইলেন, তখন তিনি (আঃ) বললেন, সে অপেক্ষা করবে ইস্তিহাযায় আক্রান্ত হওয়ার পূর্বের মাসে যতদিন যতরাত তার হায়য হত প্রতি মাসের ততদিন সময় সে সালাত আদায় করবে না। এ পরিমাণ সময় অতিবাহিত হলে সে গোসল করবে পরে কাপড় দ্বারা পট্টি বাঁধবে, তারপর সালাত আদায় করবে।                                                             সহীহ: আবূ দাউদ ২৭৪, ইবনু মাজাহ ৬২৩। (দ্রঃ ২০৮)
356 | পরিচ্ছেদঃ ৪: হায়যের মুদ্দতের বিবরণ                                                                                                                         ৩৫৬. রবী ইবনু সুলায়মান ইবনু দাউদ ইব্রাহীম (রহ.) ..... ‘আয়িশাহ্ (রাঃ) হতে বর্ণিত। তিনি বলেন, ‘আবদুর রহমান ইবনু আওফ (রাঃ)-এর স্ত্রী উম্মু হাবীবাহ্ বিনতু জাহশ (রাঃ) ইস্তিহাযায় আক্রান্ত হলেন। তিনি পবিত্র হতেন না। তার বিষয়টি রাসূলুল্লাহ (সা.) -এর কাছে বলা হলো। তিনি (সা.) বললেন, তা হায়য নয়, বরং জরায়ু আঘাতজনিত একটি রোগ। সে লক্ষ্য রাখবে ইতোপূর্বে যতদিন তার হায়য হত, ততদিন সে সালাত আদায় করবে না। তারপর তার পরবর্তী অবস্থার প্রতি লক্ষ্য রাখবে। পরে প্রত্যেক সালাতের সময় গোসল করবে।                                                             সহীহ: মুসনাদে আহমাদ ২৫০১৬। [দ্রঃ ২০৯]
357 | পরিচ্ছেদঃ ৪: হায়যের মুদ্দতের বিবরণ                                                                                                                         ৩৫৭. আবূ মূসা (রহ.) ..... ‘আয়িশাহ্ (রাঃ) হতে বর্ণিত যে, জাহশ-এর কন্যা সাত বছর যাবৎ ইস্তিহাযায় ভুগছিলেন। তিনি নবী (সা.) -এর নিকট এ বিষয়ে প্রশ্ন করলে তিনি (সা.) বললেন, এটা হায়য় নয় বরং এটা শিরার রক্ত এবং তাঁকে নির্দেশ দিলেন যে, তিনি হায়যের সমপরিমাণ সময়ে সালাত আদায় করবেন না। তারপর তিনি গোসল করবেন এবং সালাত আদায় করবেন। ফলে তিনি প্রত্যেক সালাতের সময় গোসল করতেন।                                                             সহীহ: বুখারী ৩২৭, মুসলিম ৩৩৪। [দ্রঃ ২১০]
358 | পরিচ্ছেদঃ ৪: হায়যের মুদ্দতের বিবরণ                                                                                                                         ৩৫৮. ‘ঈসা ইবনু হাম্মাদ (রহ.) ..... ‘উরওয়াহ্ (রাঃ) হতে বর্ণিত। ফাত্বিমাহ্ বিনতু আবূ হুবায়শ (রাঃ) তাঁর কাছে বলেছেন যে, তিনি রাসূলুল্লাহ (সা.)-এর নিকট উপস্থিত হয়ে তার রক্ত নির্গত হওয়ার অভিযোগ করলেন। রাসূলুল্লাহ (সা.) তাঁকে বললেন, এটা শিরার রক্ত মাত্র। তাই তুমি লক্ষ্য রাখবে যখন তোমার ঋতু আরম্ভ হবে তখন সালাত আদায় করবে না। আর যখন ঋতু অতিবাহিত হবে তখন তুমি পবিত্রতা অর্জন করবে। পরে এক ঋতুর সময় অতিবাহিত হওয়ার পর হতে আর এক ঋতুর সময় আসা পর্যন্ত সালাত আদায় করবে। আবূ আবদুর রহমান (ইমাম নাসায়ী) বলেন, এ হাদীসটি হিশাম ইবনু উরওয়াহ্ (রহ.) উরওয়াহ্ হতে বর্ণনা করেছেন। তিনি এতে তা উল্লেখ করেননি মুনযির যা উল্লেখ করেছেন।                                                             সহীহ: আবূ দাউদ ২৮০, ইবনু মাজাহ ৬২০। (দ্রঃ ২১১)
359 | পরিচ্ছেদঃ ৪: হায়যের মুদ্দতের বিবরণ                                                                                                                         ৩৫৯. ইসহাক ইবনু ইব্রাহীম (রহ.) ..... ‘আয়িশাহ্ (রাঃ) হতে বর্ণিত। তিনি বলেন, ফাত্বিমাহ্ বিনতু আবূ হুবায়শ (রাঃ) রাসূলুল্লাহ (সা.) -এর নিকট এসে বলেন, আমি ইস্তিহাযায় আক্রান্ত। সে কারণে আমি পবিত্র হই না। এ অবস্থায় আমি সালাত আদায় করা ছেড়ে দিব কি? তিনি (সা.) বলেন, না। এটা শিরার রক্ত মাত্র, হায়য নয়। অতএব যখন তোমার ঋতু শুরু হবে তখন সালাত আদায় করবে না। আর যখন ঋতুর সময় চলে যাবে তখন তুমি ধৌত করবে এবং সালাত আদায় করবে।                                                             সহীহ: বুখারী ২২৮, মুসলিম ৩৩৩। [দ্রঃ ২১২]
360 | পরিচ্ছেদঃ ৫: ইস্তিহাযাগ্রস্ত মহিলার দুটি সালাত একত্রিত করা আর যখন একত্রিত করবে তজ্জন্য গোসল করা প্রসঙ্গে                                                                                                                         ৩৬০. মুহাম্মাদ ইবনু বাশশার (রহ.) ..... ‘আয়িশাহ্ (রাঃ) হতে বর্ণিত। নবী (সা.) -এর সময়ে ইস্তিহাযায় আক্রান্ত কোন মহিলাকে বলা হলো, এটি একটা শিরা মাত্র যা হতে ক্রমাগত রক্ত বের হয়। তাকে আদেশ করা হলো, সে যেন যুহরের সালাত শেষ ওয়াক্ত পর্যন্ত অপেক্ষা করে এবং আসরের সালাত প্রথম ওয়াক্তে আদায় করে আর উভয় সালাতের জন্যে একবার গোসল করে, আর মাগরিবের সালাত দেরিতে, ‘ইশার সালাত প্রথম ওয়াক্তে আদায় করবে এবং উভয় সালাতের জন্যে যেন একবার গোসল করে। আর ফজর সালাতের জন্যে একবার গোসল করে।                                                             সহীহ: আবূ দাউদ ২৯৪, দারিমী ২৭৭, মুসনাদে আহমাদ ২৫৪৩০। (দ্রঃ ২১৩)
361 | পরিচ্ছেদঃ ৫: ইস্তিহাযাগ্রস্ত মহিলার দুটি সালাত একত্রিত করা আর যখন একত্রিত করবে তজ্জন্য গোসল করা প্রসঙ্গে                                                                                                                         ৩৬১. সুওয়াইদ ইবনু নাসর (রহ.) ..... যায়নাব বিনতু জাহশ (রাঃ) হতে বর্ণিত। তিনি বলেন, আমি নবী (সা.) -কে বললাম যে, আমি ইস্তিহাযাগ্রস্ত। তিনি (সা.) বললেন, সে তার হায়যের দিনগুলোতে সালাত আদায় থেকে বিরত থাকবে, পরে গোসল করবে। যুহরের সালাত বিলম্বে এবং আসরের সালাত প্রথম ওয়াক্তে গোসল করে আদায় করবে এবং আবার গোসল করে মাগরিবকে পিছিয়ে আর ‘ইশাকে প্রথমভাগে আদায় করবে এবং ফজরের জন্যে একবার গোসল করবে।                                                             সহীহ: আবূ দাউদ ২৮৬, সহীহ আবূ দাউদ ২৭৬।
362 | পরিচ্ছেদঃ ৬: হায়য ও ইস্তিহাযার রক্তের পার্থক্য                                                                                                                         ৩৬২. মুহাম্মাদ ইবনুল মুসান্না (রহ.) ..... ফাত্বিমাহ্ বিনতু আবূ হুবায়শ (রাঃ) হতে বর্ণিত। তিনি ইস্তিহাযাগ্রস্ত হলে রাসূলুল্লাহ (সা.) তাঁকে বললেন, হায়যের রক্ত হয় কালো বর্ণের যা চেনা যায়। এ সময় তুমি সালাত থেকে বিরত থাকবে। আর যদি হায়যের রক্ত না হয় তবে উযু করে নিবে। কারণ তা হচ্ছে শিরা থেকে নির্গত রক্ত বিশেষ। মুহাম্মাদ ইবনুল মুসান্না বলেন, এ হাদীসটি ইবনু 'আদী আমাদের নিকট তার কিতাব হতে বর্ণনা করেছেন।                                                             সহীহ: আবূ দাউদ ২৮৬, ইবনু মাজাহ ৬২০। (দ্রঃ ২০১)
363 | পরিচ্ছেদঃ ৬: হায়য ও ইস্তিহাযার রক্তের পার্থক্য                                                                                                                         ৩৬৩. মুহাম্মাদ ইবনুল মুসান্না (রহ.) ..... আয়িশাহ্ (রাঃ) হতে বর্ণিত, ফাত্বিমাহ্ বিনতু আবূ হুবায়শ (রাঃ) ইস্তিহাযাগ্রস্ত ছিলেন। রাসূলুল্লাহ (সা.) তাঁকে বললেন, হায়যের রক্ত কালো বর্ণের যা সহজেই চেনা যায়। এমতাবস্থায় তুমি সালাত আদায় থেকে বিরত থাকবে, আর যখন অন্য রক্ত হয় তখন উযু করবে এবং সালাত আদায় করবে। আবূ আবদুর রহমান (ইমাম নাসায়ী) বলেন, এ হাদীসটি একাধিক ব্যক্তি বর্ণনা করেছেন। তবে ইবনু ‘আদী যা উল্লেখ করেছেন- ‘ইস্তিহাযাগ্রস্ত মহিলা উযূ করে সালাত আদায় করবে তা অন্য কেউ উল্লেখ করেননি।                                                             সহীহ: আবূ দাউদ ২৮৬। (দ্রঃ ২১৬)।
364 | পরিচ্ছেদঃ ৬: হায়য ও ইস্তিহাযার রক্তের পার্থক্য                                                                                                                         ৩৬৪. ইয়াহইয়া ইবনু হাবীব ইবনু ‘আরাবী (রহ.) ..... আয়িশাহ (রাঃ) হতে বর্ণিত। তিনি বলেন, ফাতিমাহ বিনতু আবূ হুবায়শ (রাঃ) ইস্তিহাযাগ্রস্ত হলে তিনি নবী (সা.) -কে এ ব্যাপারে জিজ্ঞেস করলেন, হে আল্লাহর রসূল! আমি ইস্তিহাযাগ্রস্ত, ফলে আমি পবিত্র হই না, এমতাবস্থায় আমি কি সালাত ছেড়ে দিব? রাসূলুল্লাহ (সা.) বললেন, তা শিরা থেকে নির্গত রক্ত, হায়য নয়। অতএব যখন হায়য দেখা দিবে তখন সালাত ছেড়ে দিবে, আর যখন ঐ সময় চলে যাবে তখন তোমার শরীর থেকে রক্ত ধৌত করে নিবে এবং উযূ করে সালাত আদায় করবে। তা শিরা থেকে নির্গত রক্ত, হায়য নয়। সনদের জনৈক বর্ণনাকারীকে প্রশ্ন করা হল তা হলে গোসল? তিনি বললেন, এ বিষয়ে কেউ সন্দেহ পোষণ করেননি। আবূ আবদুর রহমান (রহ.) বলেন, হিশাম ইবনু 'উরওয়াহ (রহ.) হতে এ হাদীসটি একাধিক রাবী বর্ণনা করেছেন। কিন্তু হাম্মাদ (রহ.) ব্যতীত আর কেউ ‘উযূ করে সালাত আদায় করবে’ এ কথাটি উল্লেখ করেননি।                                                             সহীহ: মুসলিম ৩৩৩, ইবনু মাজাহ ৬২১। [দ্রঃ ২১৭]
365 | পরিচ্ছেদঃ ৬: হায়য ও ইস্তিহাযার রক্তের পার্থক্য                                                                                                                         ৩৬৫. সুওয়াইদ ইবনু নাসর (রহ.) ..... ‘আয়িশাহ্ (রাঃ) হতে বর্ণিত। ফাত্বিমাহ্ বিনতু আবূ হুবায়শ (রাঃ) রাসূলুল্লাহ (সা.) -এর কাছে এসে বললেন, হে আল্লাহর রসূল! আমি ইস্তিহাযায় আক্রান্ত। ফলে আমি পবিত্র হই না। রাসূলুল্লাহ (সা.) বললেন, তা শিরা থেকে নির্গত রক্ত, হায়য নয়। অতএব যখন হায়য আসবে তখন তুমি সালাত থেকে বিরত থাকবে, আর যখন ঐ সময় অতিবাহিত হবে তখন তোমার শরীর থেকে রক্ত ধৌত করে সালাত আদায় করবে।                                                             সহীহ: বুখারী ৩০৬, মুসলিম ৩৩৩।
218 | পরিচ্ছেদঃ ৬: হায়য ও ইস্তিহাযার রক্তের পার্থক্য                                                                                                                         ৩৬৬. কুতায়বাহ্ (রহ.) ..... ‘আয়িশাহ্ (রাঃ) হতে বর্ণিত। তিনি বলেন, ফাত্বিমাহ্ বিনতু আবূ হুবায়শ (রাঃ) রাসূলুল্লাহ (সা.) -এর কাছে এসে বললেন, আমি পবিত্র হই না। আমি কি সালাত আদায় করা ছেড়ে দিব? রাসূলুল্লাহ (সা.) বললেন, তা শিরা থেকে নির্গত রক্ত, হায়য নয়, অতএব যখন হায়য আরম্ভ হয় তখন সালাত ছেড়ে দিবে, আর যখন তার পরিমিত সময় চলে যায় তখন তোমার শরীর থেকে রক্ত ধৌত করে নিবে এবং সালাত আদায় করবে।                                                             সহীহ: বুখারী ৩০৬, মুসলিম ৩৩৩। [দ্রঃ ২১৮]
367 | পরিচ্ছেদঃ ৬: হায়য ও ইস্তিহাযার রক্তের পার্থক্য                                                                                                                         ৩৬৭. আবূল আশ'আস (রহ.) ..... ‘আয়িশাহ্ (রাঃ) হতে বর্ণিত যে, ফাত্বিমাহ্ বিনতু আবূ হুবায়শ (রাঃ) বললেন, হে আল্লাহর রসূল! আমি পবিত্র হই না, আমি কি সালাত আদায় করা ছেড়ে দিব? তিনি বললেন, না, তা শিরা থেকে আসা রক্ত বিশেষ। খালিদ বলেন, আমি যা তার কাছে পাঠ করেছি, তাতে রয়েছে, তা হায়য নয়, যখন হায়য দেখা দেয় তখন তুমি সালাত ছেড়ে দিবে আর যখন তা শেষ হয় তখন তোমার শরীর থেকে রক্ত ধৌত করে নিবে এবং সালাত আদায় করবে।                                                             সহীহ: বুখারী ৩০৬, মুসলিম ৩৩৩। [দ্রঃ ২১৯]
368 | পরিচ্ছেদঃ ৭: হলুদ রং এবং মেটে রং (হায়যের নয়)                                                                                                                         ৩৬৮. ‘আমর ইবনু যুরারাহ্ (রহ.) ..... মুহাম্মাদ [ইবনু সিরীন] (রহ.) হতে বর্ণিত। তিনি বলেন, উম্মু ‘আতিয়্যাহ্ (রাঃ) বলেছেন, আমরা হলুদ রং এবং মেটে রংয়ের রক্তকে হায়যের কোন জিনিস বলে মনে করতাম না।                                                             সহীহ: বুখারী ৩২৬, আবূ দাউদ ৩০৮, ইবনু মাজাহ ৬৪৭।
369 | পরিচ্ছেদঃ ৮: হায়যগ্রস্ত স্ত্রীর সাথে যা করা জায়িয এবং আল্লাহ তা'আলার নিম্নোক্ত বাণীর ব্যাখ্যা- “লোকে তোমাকে রক্তস্রাব সম্পর্কে জিজ্ঞেস করে। বলে দাও, তা অশুচি। সুতরাং তোমরা রক্তস্রাবকালে স্ত্রী-সঙ্গম বর্জন করবে।” (সূরা আল বাক্বারাহ ২: ২২২)                                                                                                                         ৩৬৯. ইসহাক্ব ইবনু ইব্রাহীম (রহ.) ..... আনাস (রাঃ) হতে বর্ণিত। তিনি বলেন, ইয়াহূদী নারীদের যখন হায়য হত তখন তারা তাদের সাথে একত্রে পানাহার করত না, তাদের সাথে ঘরে একত্রে অবস্থানও করত না। সাহাবীগণ নবী (সা.) -কে এ বিষয়ে জিজ্ঞেস করলে আল্লাহ তা'আলা এ আয়াত “লোকেরা তোমাকে রক্তস্রাব সম্পর্কে জিজ্ঞেস করে, তুমি বলে দাও তা অশুচি”- (সূরা আল বাক্বারাহ্ ২: ২২২) অবতীর্ণ করলেন। তারপর রাসূলুল্লাহ (সা.) তাদেরকে আদেশ করলেন, তারা যেন তাদের সাথে একত্রে পানাহার করে এবং তাদের সাথে একই ঘরে থাকে, আর যেন তাদের সাথে সঙ্গম ব্যতীত অন্য সব কিছু করে। অতঃপর ইয়াহুদীরা বলতে লাগল, রাসূলুল্লাহ (সা.) কোন ব্যাপারেই আমাদের বিরোধিতা না করে ছাড়বেন না। তখন উসায়দ ইবনু হুযায়র এবং ‘আব্বাদ ইবনু বিশর (রাঃ) রাসূলুল্লাহ (সা.) -কে এ সংবাদ দিয়ে বললেন, তা হলে আমরা কি স্ত্রীদের সাথে হায়যের সময় সহবাস করব? তখন রাসূলুল্লাহ (সা.) -এর মুখমণ্ডলের রং বেশ পরিবর্তন হয়ে গেল। এমনকি আমরা ধারণা করলাম, তিনি তাদের প্রতি খুবই রাগান্বিত হয়েছেন। তখন তারা উঠে চলে গেল। ইত্যবসরে রাসূলুল্লাহ (সা.) -এর কাছে হাদিয়্যার দুধ এলো। তিনি (সা.) উক্ত দু’জনের খোঁজে লোক পাঠালেন। সে উভয়কে ফিরিয়ে আনলে, তিনি তাদেরকে তা পান করালেন। তখন বুঝা গেল যে, তিনি তাঁদের ওপর রাগ করেননি।                                                             সহীহ: মুসলিম ৩০২, আবূ দাউদ ২৫৮, তিরমিযী ২৯৭৭, ইবনু মাজাহ ৬৪৪, দারিমী ১০৫৩। [দ্রঃ ২৮৮]
222370 | পরিচ্ছেদঃ ৯: আল্লাহ তা'আলার নিষেধাজ্ঞা জানা সত্ত্বেও যে লোক তার স্ত্রীর সঙ্গে হায়য অবস্থায় সহবাস করে তবে তার ওপর যে শাস্তি নির্ধারিত তার বিবরণ                                                                                                                         ৩৭০. ‘আমর ইবনু ‘আলী (রহ.) ... ইবনু আব্বাস (রাঃ) হতে বর্ণিত। তিনি নবী (সা.) থেকে বর্ণনা করেন, যে লোক হায়য অবস্থায় স্ত্রী সহবাস করে তার ব্যাপারে হুকুম এই যে, সে এক দীনার অথবা অর্ধ দীনার সদাক্বাহ করবে।                                                             সহীহ: আবূ দাউদ ২৬৪, ইবনু মাজাহ ৬৪০। [দ্রঃ ২৮৯]
371 | পরিচ্ছেদঃ ১০: হায়যগ্রস্ত স্ত্রীর সাথে তার হায়য বস্ত্রে একত্রে শয্যা গ্রহণ                                                                                                                         ৩৭১. ‘উবায়দুল্লাহ ইবনু সাঈদ, ইসহাক ইবনু ইবরাহীম ও ইসমাঈল ইবনু মাস্'ঊদ (রহ.) ..... যায়নাব বিনতু আবূ সালামাহ (রহ.) হতে বর্ণিত, উম্মু সালামাহ্ (রাঃ) তাঁর কাছে বর্ণনা করেছেন যে, আমি রাসূলুল্লাহ (সা.)-এর সাথে শায়িত ছিলাম। এ সময় আমার হায়য দেখা দিলে আমি সরে পড়লাম এবং আমার হায়যের কাপড় পরিধান করলাম। তখন রাসূলুল্লাহ (সা.) আমাকে বললেন, তুমি হায়যগ্রস্ত হয়েছ কি? আমি বললাম, হ্যা! তখন তিনি (সা.) আমাকে ডাকলেন আর আমি তার সাথে একই চাদরের নিচে শয়ন করলাম। হাদীসে বর্ণিত শব্দাবলী ‘উবায়দুল্লাহ ইবনু সাঈদ-এর।                                                             সহীহ: বুখারী ৩২২, মুসলিম ২৯৬। [দ্রঃ ২৮৩]
284 | পরিচ্ছেদঃ ১১: একই কাপড়ের নীচে ঋতুমতী স্ত্রীর সঙ্গে স্বামীর শয্যা গ্রহণ                                                                                                                         ৩৭২. মুহাম্মাদ ইবনুল মুসান্না (রহ.) ..... ‘আয়িশাহ্ (রাঃ) হতে বর্ণিত। তিনি বলেন, আমি এবং রাসূলুল্লাহ (সা.) একই চাদরে রাত্রি যাপন করতাম অথচ আমি ছিলাম হায়যগ্ৰস্তা। আমার কোন কিছু তার শরীরে লাগলে তিনি শুধু ঐ জায়গা ধৌত করে নিতেন। এর বেশি ধুতেন না আর এতেই তিনি সালাত আদায় করতেন। এরপর তিনি (সা.) আবার আমার নিকট ফিরে আসতেন। আবারো আমার শরীর হতে তার শরীরে কিছু লাগলে অনুরূপ শুধু ঐ জায়গা ধুতেন এর বেশি ধুতেন না। আর এতেই তিনি সালাত আদায় করতেন।                                                             সহীহ: আবূ দাউদ ২৬৯, দারিমী ১০১৩। [দ্রঃ ২৮৪]
285 | পরিচ্ছেদঃ ১২: ঋতুমতী স্ত্রীর শরীরে শরীর মিলানো                                                                                                                         ৩৭৩. কুতায়বাহ্ (রহ.) ..... ‘আয়িশাহ্ (রাঃ) হতে বর্ণিত। তিনি বলেন, রাসূলুল্লাহ (সা.) আমাদের কেউ ঋতুমতী হলে তাকে আদেশ করতেন যেন সে তার কাপড় শক্ত করে বাঁধে। পরে তিনি (সা.) তার শরীরের সঙ্গে শরীর মিলাতেন।                                                             সহীহ: বুখারী ৩০২, মুসলিম ২৯৩, সহীহ আবূ দাউদ ৬৩৬, দারিমী ১০৪৭। [দ্রঃ ২৮৫]
286 | পরিচ্ছেদঃ ১২: ঋতুমতী স্ত্রীর শরীরে শরীর মিলানো                                                                                                                         ৩৭৪. ইসহাক ইবনু ইব্রাহীম (রহ.) ..... 'আয়িশাহ্ (রাঃ) হতে বর্ণিত। তিনি বলেন, আমাদের কেউ ঋতুমতী হলে রাসূলুল্লাহ (সা.) তাকে শক্ত করে কাপড় বাঁধার আদেশ দিতেন। তারপর তিনি (সা.) তার দেহের সঙ্গে দেহ মিলাতেন।                                                             সহীহ: বুখারী ৩০০, মুসলিম ২৯৩। [দ্রঃ ২৮৬]
375 | পরিচ্ছেদঃ ১৩: যখন নবী (সা.) -এর কোন স্ত্রী ঋতুমতী হতেন তখন তিনি তার সঙ্গে যা করতেন                                                                                                                         ৩৭৫. হান্নাদ ইবনুস সারী (রহ.)… জুমাই ইবনু উমায়র (রাঃ) হতে বর্ণিত। তিনি বলেন, আমি আমার আম্মা ও আমার খালার সঙ্গে আয়িশা (রাঃ)-এর কাছে গেলাম। তারা দু'জনে তাঁকে জিজ্ঞেস করলেন, আপনাদের কেউ ঋতুমতী হলে তখন রাসূলুল্লাহ (সা.) কিরূপ করতেন? তিনি বললেন, তখন তিনি (সা.) আমাদের আদেশ করতেন আমরা যেন প্রশস্ত কাপড় পরিধান করি। তারপর তিনি তার স্তন ও বক্ষদেশ জড়িয়ে ধরতেন।                                                             সনদ দুর্বল: সনদে সদাকাহ্ ইবনু সা’ঈদ রয়েছে, হাফিয ইবনু হাজার “তাকরীর” বলেন: সে مقبول বর্ণনাকারী। শায়খ আলবানী মুনকার বলেছেন; সিলসিলাতু য’ঈফাহ্ হাঃ ৫৭০৫, মুসনাদে আহমাদ ২৪৯৬৭।
376 | পরিচ্ছেদঃ ১৩: যখন নবী (সা.) -এর কোন স্ত্রী ঋতুমতী হতেন তখন তিনি তার সঙ্গে যা করতেন                                                                                                                         ৩৭৬. হারিস ইবনু মিসকীন (রহ.)… মায়মূনাহ (রাঃ) হতে বর্ণিত। তিনি বলেন, রাসূলুল্লাহ (সা.) তার স্ত্রীদের কারও সঙ্গে হায়য অবস্থায় শরীরের সঙ্গে শরীর লাগাতেন, যখন তিনি (ঋতুমতী স্ত্রী) কাপড় পরিহিত থাকতেন যা তাঁর উরু ও হাঁটুদ্বয়ের অর্ধেক পর্যন্ত পৌঁছত।                                                             সহীহ: আবূ দাউদ ২৬৭, দারিমী ১০৫৭। [দ্রঃ ২৮৭]
377 | পরিচ্ছেদঃ ১৪: ঋতুমতীর সাথে একত্রে খাদ্য খাওয়া ও তার উচ্ছিষ্ট থেকে পান করা                                                                                                                         ৩৭৭. কুতায়বাহ্ ইবনু সা'ঈদ ইবনু জামীল ইবনু ত্বরীফ (রহ.) ... শুরয়হ (রহ.) হতে বর্ণিত। তিনি ‘আয়িশাহ (রাঃ)-কে জিজ্ঞেস করেন, স্ত্রী কি তার স্বামীর সাথে হায়য অবস্থায় খেতে পারে? তিনি বললেন। হ্যা! রাসূলুল্লাহ (সা.) আমাকে ডাকতেন আর আমি তার সাথে একত্রে খাবার খেতাম, অথচ তখন আমি ঋতুমতী। তিনি একটি গোশতযুক্ত হাড় নিতেন আর তা খাওয়ার ব্যাপারে আমাকে বাধ্য করতেন, আমি তা হতে গোশত খেতাম, পরে তা রেখে দিতাম। তিনি তা নিয়ে নিজেও খেতেন আর আমি হাড়ের যেখানে আমার মুখ রাখতাম তিনি সেখানেই তাঁর মুখ রাখতেন। আর তিনি পানীয় আনতে বলতেন এবং তিনি তা হতে নিজে পান করবার আগে আমাকে পান করার জন্যে বাধ্য করতেন, তখন আমি ঐ পাত্র হতে পান করতাম। তারপর তা রেখে দিতাম, তিনি তা হাতে নিতেন এবং তা হতে পান করতেন, তিনি তার মুখ পেয়ালার ঐ স্থানেই রাখতেন যেখানে আমি আমার মুখ রাখতাম।                                                             সহীহ: মুসলিম ৩০০, আবূ দাউদ ২০৯, ইবনু মাজাহ ৬৪৩, ইওয়াউল গালীল ১৯৭২। [দ্রঃ ৭০]
378 | পরিচ্ছেদঃ ১৪: ঋতুমতীর সাথে একত্রে খাদ্য খাওয়া ও তার উচ্ছিষ্ট থেকে পান করা                                                                                                                         ৩৭৮. আইয়ূব ইবনু মুহাম্মাদ আল ওয়াযযান (রহ.) ..... ‘আয়িশাহ্ (রাঃ) হতে বর্ণিত। তিনি বলেন, রাসূলুল্লাহ (সা.) তার মুখ ঐ জায়গায় রাখতেন যে স্থান হতে আমি পান করতাম। আর তিনি আমার পান করার পর অবশিষ্ট পানি পান করতেন অথচ তখন আমি ছিলাম ঋতুমতী।                                                             সহীহ: মুসলিম ৩০০, আবূ দাউদ ২০৯, ইবনু মাজাহ ৬৪৩, ইওয়াউল গালীল ১৯৭২। [দ্রঃ ৭০]
379 | পরিচ্ছেদঃ ১৫: ঋতুমতীর ভুক্তাবশেষ ব্যবহার করা                                                                                                                         ৩৭৯. মুহাম্মাদ ইবনু মানসূর (রহ.) ..... শুরয়হ (রহ.) হতে বর্ণিত। তিনি বলেন, আমি আয়িশাহ্ (রাঃ) বলতে শুনেছি রাসূলুল্লাহ (সা.) আমাকে পানপাত্র দিতেন তখন আমি তা হতে পান করতাম, অথচ তখন আমি ছিলাম ঋতুমতী। পরে আমি ঐ পাত্র তাঁকে দিতাম, তখন তিনি আমার মুখ রাখার স্থানটি খোঁজ করে তা তার মুখে রাখতেন।                                                             সহীহ: মুসলিম ৩০০, আবূ দাউদ ২০৯, ইবনু মাজাহ ৬৪৩, ইওয়াউল গালীল ১৯৭২। [দ্রঃ ৭০]
380 | পরিচ্ছেদঃ ১৫: ঋতুমতীর ভুক্তাবশেষ ব্যবহার করা                                                                                                                         ৩৮০. মুহাম্মাদ ইবনু গয়লান (রহ.) ..... ‘আয়িশাহ (রাঃ) হতে বর্ণিত। তিনি বলেন, আমি পানপাত্র থেকে পান করতাম তখন আমি ছিলাম ঋতুমতী। তারপর আমি তা নবী (সা.) -এর নিকট প্রদান করতাম, তিনি আমার মুখের স্থানে তার মুখ রেখে পান করতেন এবং ঋতুমতী অবস্থায় আমি গোশতযুক্ত হাড় হতে গোশত খেতাম আর তা নবী (সা.) -এর হাতে প্রদান করতাম, তিনি আমার মুখ রাখার স্থানে নিজের মুখ রাখতেন।                                                             সহীহ: মুসলিম ৩০০, আবূ দাউদ ২০৯, ইবনু মাজাহ ৬৪৩, ইওয়াউল গালীল ১৯৭২। [দ্রঃ ৭০]
274 | পরিচ্ছেদঃ ১৬: ঋতুমতী স্ত্রীর কোলে মাথা রেখে স্বামীর কুরআন পাঠ করা                                                                                                                         ৩৮১. ইসহাক ইবনু ইব্রাহীম ও ‘আলী ইবনু হুজুর (রহ.) ..... ‘আয়িশাহ্ (রাঃ) হতে বর্ণিত। তিনি বলেন, রাসূলুল্লাহ (সা.) -এর মাথা আমাদের কারো কোলে স্থাপিত থাকত অথচ সে ছিল তখন ঋতুমতি। আর এ অবস্থায় তিনি (সা.) কুরআন পাঠ করতেন।                                                             সহীহ: বুখারী ২৯৭, মুসলিম ৩০১। [দ্রঃ ২৭৪]
382 | পরিচ্ছেদঃ ১৭: ঋতুমতী স্ত্রীদের সালাত আদায় থেকে অব্যাহতি প্রাপ্তি                                                                                                                         ৩৮২. ‘আমর ইবনু যুরারাহ্ (রহ.) ..... মু'আযাহ্ আল ‘আদাবিয়্যাহ্ (রহ.) হতে বর্ণিত। তিনি বলেন, জনৈকা মহিলা ‘আয়িশাহ্ (রাঃ)-কে জিজ্ঞেস করল, ঋতুমতী নারী কি সালাত আদায় করবে? তিনি বললেন, তুমি কি খারিজী মহিলা? আমরা তো রাসূলুল্লাহ (সা.) -এর উপস্থিতিতে ঋতুবতী হতাম আর তখন আমরা সালাত আদায় করতাম না এবং আমাদের তা কাযা করতেও বলা হত না।                                                             সহীহ: বুখারী ৩২১, মুসলিম ৩৫, ইবনু মাজাহ ৬৩১।
270 | পরিচ্ছেদঃ ১৮: ঋতুমতী স্ত্রীর খিদমাত গ্রহণ                                                                                                                         ৩৮৩. মুহাম্মাদ ইবনুল মুসান্না (রহ.) ..... আবূ হুরায়রাহ্ (রাঃ) বলেছেন, রাসূলুল্লাহ (সা.) মসজিদে ছিলেন, হঠাৎ তিনি বললেন, হে ‘আয়িশাহ্! আমাকে কাপড়টি দাও। তখন ‘আয়িশাহ্ (রাঃ) বললেন, আমি সালাত আদায় করি না। তিনি বললেন, হায়য তোমার হাতে নয়। তখন ‘আয়িশাহ্ (রাঃ) তাঁকে তা দিলেন।                                                             সহীহ: মুসলিম ২৯৯। [দ্রঃ ২৭০]
384 | পরিচ্ছেদঃ ১৮: ঋতুমতী স্ত্রীর খিদমাত গ্রহণ                                                                                                                         ৩৮৪. কুতায়বাহ্ ও ইসহাক ইবনু ইব্রাহীম (রহ.) ..... কাসিম ইবনু মুহাম্মাদ (রহ.) হতে বর্ণিত যে, ‘আয়িশাহ্ (রাঃ) বলেছেন, রাসূলুল্লাহ (সা.) আমাকে বললেন, আমাকে মসজিদ হতে চাটাই এনে দাও। আমি বললাম, আমি তো ঋতুমতী। তখন রাসূলুল্লাহ (সা.) বললেন, হায়য তোমার হাতে নয়।  ৩৮৪/১. ইসহাক (রহ.) বলেন: আবূ মু'আবিয়াহ্ আ'মাশ সূত্রে এ সনদে আমাদের নিকট অনুরূপ। হাদীস বর্ণনা করেছেন।                                                             সহীহ: মুসলিম ২৯৮, আবূ দাউদ ২৬৬, তিরমিযী ১৩৪। [দ্রঃ ২৭২]
385 | পরিচ্ছেদঃ ১৯: ঋতুমতী নারীর মসজিদে চাটাই বিছানো                                                                                                                         ৩৮৫. মুহাম্মাদ ইবনু মানসূর (রহ.) ..... মানবূয (রহ.) তার মাতা হতে বর্ণনা করেন যে, মায়মূনাহ্ (রাঃ) বলেছেন, রাসূলুল্লাহ (সা.) আমাদের কারো কোলে মাথা রেখে কুরআন তিলাওয়াত করতেন অথচ সে ছিল তখন ঋতুবতী। আর আমাদের মধ্যে কেউ মসজিদে হায়য অবস্থায় তাঁর চাটাই বিছিয়ে দিয়ে আসত।                                                             সহীহ: মুসনাদে আহমাদ ২৬৮৫৩, ইরওয়াউল গালীল (১/২১৩)। [দ্রঃ ২৭৩]
386 | পরিচ্ছেদঃ ২০: মসজিদে ইতিকাফরত স্বামীর মাথা ঋতুমতীর আঁচড়িয়ে দেয়া                                                                                                                         ৩৮৬. নাসর ইবনু 'আলী (রহ.) ..... ‘আয়িশাহ (রাঃ) হতে বর্ণিত। তিনি বলেন যে, তিনি ঋতুমতী অবস্থায় রাসূলুল্লাহ (সা.) -এর মাথায় চিরুণী করতেন, আর তখন রাসূলুল্লাহ (সা.) ই'তিকাফে থাকতেন। সে স্থান হতে রাসূলুল্লাহ (সা.) তাঁর মাথা ‘আয়িশাহ্ (রাঃ)-এর দিকে বাড়িয়ে দিতেন আর তিনি ['আয়িশাহ্ (রাঃ)] থাকতেন তার কক্ষে।                                                             সহীহ: বুখারী ২৯৫, ২০৪৬, মুসলিম ২৯৭।
387 | পরিচ্ছেদঃ ২১: ঋতুমতী স্ত্রী স্বামীর মাথা ধৌত করে দেয়া প্রসঙ্গ                                                                                                                         ৩৮৭. ‘আমর ইবনু ‘আলী (রহ.) ..... ‘আয়িশাহ্ (রাঃ) হতে বর্ণিত। তিনি বলেন, রাসূলুল্লাহ (সা.) ই'তিকাফ অবস্থায় আমার দিকে তার মাথা বাড়িয়ে দিতেন আর আমিও ঋতুমতী অবস্থায় তা ধৌত করে দিতাম।                                                             সহীহ: বুখারী ৩০১, মুসলিম ২৯৭। كَانَ رَسُوْلُ اللهِ ﷺ يُدْنِى إِلَىَّ رَأْسَهُ শব্দে উল্লেখ হয়েছে। [দ্রঃ ২৭৮]
388 | পরিচ্ছেদঃ ২১: ঋতুমতী স্ত্রী স্বামীর মাথা ধৌত করে দেয়া প্রসঙ্গ                                                                                                                         ৩৮৮. কুতায়বাহ্ (রহ.) ..... ‘আয়িশাহ্ (রাঃ) হতে বর্ণিত। তিনি বলেন, রাসূলুল্লাহ (সা.) ইতিকাফ অবস্থায় মসজিদ থেকে আমার দিকে তার মাথা বের করে দিতেন আর আমি ঋতুমতী অবস্থায় তা ধুয়ে দিতাম।                                                             সহীহ: বুখারী ৩০১, মুসলিম ২৯৭, মুসনাদে আহমাদ ২৪০৮৭।
389 | পরিচ্ছেদঃ ২১: ঋতুমতী স্ত্রী স্বামীর মাথা ধৌত করে দেয়া প্রসঙ্গ                                                                                                                         ৩৮৯. কুতায়বাহ্ (রহ.) ..... ‘আয়িশাহ্ (রাঃ) হতে বর্ণিত। তিনি বলেন, আমি ঋতুমতী অবস্থায় রাসূলুল্লাহ (সা.) -এর মাথায় চিরুণী করে দিতাম।                                                             সহীহ: বুখারী ২৯০, মুসলিম ২৯৮। [দ্রঃ ২৭৭]
390 | পরিচ্ছেদঃ ২২: ঋতুমতী মহিলাদের ঈদে ও মুসলিমদের দু'আতে উপস্থিত হওয়া                                                                                                                         ৩৯০. ‘আমর ইবনু যুরারাহ্ (রহ.) ..... হাফসাহ্ (রহ.) হতে বর্ণিত। তিনি বলেন, উম্মু ‘আতিয়্যাহ (রাঃ) রাসূলুল্লাহ (সা.) -এর নাম উচ্চারণ করে বলতেন, আমার পিতা উৎসর্গিত হোক। একবার আমি প্রশ্ন করলাম, আপনি কি রাসূলুল্লাহ (সা.)-কে এরূপ বলতে শুনেছেন? তিনি বললেন, হ্যা! আমার পিতা উৎসর্গিত হোক। তিনি বলেছেন, বালেগা হওয়ার নিকটবর্তী বয়সের বালিকা, পর্দানশীলা ও ঋতুমতী মহিলাগণ নেক কাজে এবং মুসলিমদের দু'আর মাজলিসে উপস্থিত হওয়ার জন্য যেন বের হয় এবং ঋতুমতী মহিলাগণ সালাতের জায়গা হতে দূরে থাকবে।                                                             সহীহ: বুখারী ৩২৪, ৯৭৪; মুসলিম ৮৯০, ইবনু মাজাহ ১৩০৭, ১৩০৮।
391 | পরিচ্ছেদঃ ২৩: যে স্ত্রীলোক ত্বওয়াফে ইফাযার পরে ঋতুমতী হয়                                                                                                                         ৩৯১. মুহাম্মাদ ইবনু সালামাহ্ (রহ.) ..... ‘আয়িশাহ্ (রাঃ) হতে বর্ণিত। তিনি রাসূলুল্লাহ (সা.)-কে বললেন, সফিয়্যাহ্ বিনতু হুয়াই ঋতুমতী হয়েছেন। রাসূলুল্লাহ (সা.) বললেন, হয়তো সে আমাদেরকে আঁটকিয়ে রাখবে। সে কি তোমাদের সাথে কা'বাহ্ ত্বওয়াফ করেনি? তিনি জবাব দিলেন, হ্যা! তিনি বললেন, তাহলে তোমরা বের হয়ে পড়।                                                             সহীহ: বুখারী ৩২৮, ১৭৫৭; মুসলিম ১২১১, ইবনু মাজাহ ৩০৭২, ৩০৭৩।
392 | পরিচ্ছেদঃ ২৪: নিফাসওয়ালী স্ত্রীলোক ইহরামের সময় কি করবে                                                                                                                         ৩৯২. মুহাম্মাদ ইবনু কুদামাহ্ (রহ.) ..... জাবির ইবনু আবদুল্লাহ (রাঃ) হতে বর্ণিত। আসমা বিনতু ‘উমায়স (রাঃ) যখন যুলহুলায়ফাহ্ নামক স্থানে নিফাসওয়ালী হলেন, তখন রাসূলুল্লাহ (সা.) আবূ বাকর (রাঃ)-কে বললেন, তাকে বলে দাও, সে যেন গোসল করে নেয় এবং ইহরাম বাঁধে।                                                             সহীহ: মুসলিম ১২১০, ইবনু মাজাহ ২৯১৩। [দ্রঃ ২১৪]
393 | পরিচ্ছেদঃ ২৫: নিফাসওয়ালী মহিলার জানাযার সালাত                                                                                                                         ৩৯৩. হুমায়দ ইবনু মাস্আদাহ্ (রহ.) ..... সামুরাহ (রাঃ) হতে বর্ণিত। তিনি বলেন, আমি রাসূলুল্লাহ (সা.) -এর সঙ্গে উম্মু কা'ব-এর জানাযার সালাত আদায় করেছি। তিনি নিফাস অবস্থায় ইনতিকাল করেছিলেন। রাসূলুল্লাহ (সা.) সালাতে তার লাশের মাঝামাঝি স্থানে দাঁড়িয়েছিলেন।                                                             সহীহ: বুখারী ৩৩২, ১৩৩১, ১৩৩২; মুসলিম ৯৬৪, ইবনু মাজাহ ১৪৯৩।
394 | পরিচ্ছেদঃ ২৬: ঋতুর রক্ত কাপড়ে লাগলে                                                                                                                         ৩৯৪. ইয়াহইয়া ইবনু হাবীব ইবনু 'আরাবী (রহ.) ..... আসমা বিনতু আবূ বাকর (রাঃ) হতে বর্ণিত। যিনি ফাতিমাহ্ বিনতু মুনযির-এর নিকট লালিত হন। জনৈকা মহিলা নবী (সা.) -কে ঋতুর রক্ত কাপড়ে লাগলে কি করতে হবে সে বিষয়ে জিজ্ঞেস করল। তিনি (সা.) বললেন, তা দূর করবে এবং তা আঙ্গুল দ্বারা মলে নিবে। তারপর পানি ঢেলে ধৌত করে নিবে এবং তাতেই সালাত আদায় করবে।                                                             সহীহ: বুখারী ২২৭, মুসলিম ২৯১। [দ্রঃ ২৯৩]
292 | পরিচ্ছেদঃ ২৬: ঋতুর রক্ত কাপড়ে লাগলে                                                                                                                         ৩৯৫. ‘উবায়দুল্লাহ ইবনু সাঈদ (রহ.) ..... ‘আদী ইবনু দীনার (রহ.) হতে বর্ণিত। তিনি বলেন, আমি শুনেছি, উম্মু কয়স বিনতু মিহসান (রাঃ) রাসূলুল্লাহ (সা.) -কে প্রশ্ন করলেন, ঋতুর রক্ত কাপড়ে লাগলে কি করবেন? তিনি (সা.) বললেন, নখ দ্বারা ঘষে নিবে। তারপর পানি ও কুলপাতা দ্বারা ধুয়ে ফেলবে।                                                             সহীহ: আবূ দাউদ ৩৬৩, ইবনু মাজাহ ৬২৮, দারিমী ১০১৯। [দ্রঃ ২৯২]
331 | পরিচ্ছেদঃ ১: আবদ্ধ পানিতে অপবিত্র ব্যক্তির গোসলের নিষেধাজ্ঞা                                                                                                                         ৩৯৬. সুলায়মান ইবনু দাউদ ও হারিস ইবনু মিসকীন (রহ.) ..... আবূ হুরায়রাহ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: তোমাদের কেউ যেন আবদ্ধ পানিতে অপবিত্র অবস্থায় গোসল না করে।                                                             সহীহ: মুসলিম ২৮৩। [দ্রঃ ২২০]
397 | পরিচ্ছেদঃ ১: আবদ্ধ পানিতে অপবিত্র ব্যক্তির গোসলের নিষেধাজ্ঞা                                                                                                                         ৩৯৭. মুহাম্মাদ ইবনু হাতিম (রহ.)…. আবূ হুরায়রাহ (রাঃ) রাসূলুল্লাহ (সা.) হতে বর্ণনা করেন যে, তিনি বলেছেন, কোন ব্যক্তি যেন আবদ্ধ পানিতে প্রস্রাব করে তাতে অপবিত্র অবস্থায় গোসল অথবা উযূ না করে।                                                             সহীহ: বুখারী ২৩৯, মুসলিম ২৩৬, তিরমিযী ৬৮
398 | পরিচ্ছেদঃ ১: আবদ্ধ পানিতে অপবিত্র ব্যক্তির গোসলের নিষেধাজ্ঞা                                                                                                                         ৩৯৮. আহমাদ ইবনু সালিহ আল বাগদাদী (রহ.) .... আবূ হুরায়রাহ্ (রাঃ) হতে বর্ণিত। রাসূলুল্লাহ (সা.) আবদ্ধ পানিতে প্রস্রাব করে তাতে অপবিত্রতার গোসল করতে বারণ করেছেন।                                                             সহীহ: বুখারী ২৩৮, সহীহ আবূ দাউদ ৬৩, সহীহ ইবনু খুযায়মাহ্ ৬৬।
399 | পরিচ্ছেদঃ ১: আবদ্ধ পানিতে অপবিত্র ব্যক্তির গোসলের নিষেধাজ্ঞা                                                                                                                         ৩৯৯. মুহাম্মাদ ইবনু 'আবদুল্লাহ ইবনু ইয়াযীদ (রহ.) ..... আবূ হুরায়রাহ্ (রাঃ) হতে বর্ণিত। নবী (সা.) আবদ্ধ পানিতে প্রস্রাব করে তাতে গোসল করতে নিষেধ করেছেন।                                                             সহীহ: সহীহ ইবনু খুযায়মাহ ৬৬। [দ্রঃ ২২১]
400 | পরিচ্ছেদঃ ১: আবদ্ধ পানিতে অপবিত্র ব্যক্তির গোসলের নিষেধাজ্ঞা                                                                                                                         ৪০০. কুতায়বাহ্ (রহ.) ..... আবূ হুরায়রাহ্ (রাঃ) হতে বর্ণিত। তিনি বলেন, তোমাদের কেউ যেন প্রবাহিত হয় না এরূপ বদ্ধ পানিতে প্রস্রাব করে তাতে গোসল না করে। সুফইয়ান (রহ.) বলেন, লোকেরা হিশাম (রহ.)-কে জিজ্ঞেস করলেন আইয়ূব (রহ.) এ হাদীসটির সনদ আবূ হুরায়রাহ্ (রাঃ) পর্যন্তই উল্লেখ করেছেন। জবাবে তিনি বললেন, আইয়ূব (রহ.) কোন হাদীস মারফূ হিসেবে বর্ণনা করতে সক্ষম না হলে তিনি মারফূ হিসেবে বর্ণনা করেননি।                                                             সহীহ: বায়হাক্বী’র “সুনানুল কুবরা” (১/২৩৯), ৫৮ নং হাদীসে মারফূ সূত্রে উল্লেখ হয়েছে।
401 | পরিচ্ছেদঃ ২: গোসলখানায় প্রবেশের অনুমতি                                                                                                                         ৪০১. ইসহাক ইবনু ইব্রাহীম (রহ.) ..... জাবির (রাঃ)-এর সূত্রে নবী (সা.) হতে বর্ণিত। তিনি (সা.) বলেন, যে ব্যক্তি আল্লাহর প্রতি এবং কিয়ামত দিবসের প্রতি বিশ্বাস করে, সে যেন লুঙ্গি পরিধান ব্যতীত গোসলখানায় প্রবেশ না করে।                                                             হাসান: তিরমিযী ২৮০১, মুসতাদরাদ হাকাম (৪/২৮৮), মুসনাদে আহমাদ ৮২৫৮।
402 | পরিচ্ছেদঃ ৩: বরফ এবং মেঘের পানিতে গোসল করা                                                                                                                         ৪০২. মুহাম্মাদ ইবনু ইব্রাহীম (রহ.) ..... মাজযাআহ্ ইবনু যাহির (রহ.) হতে বর্ণিত। তিনি আবদুল্লাহ ইবনু আবূ আওফা (রাঃ) -কে নবী (সা.) থেকে হাদীসটি বর্ণনা করতে শুনেছেন। তিনি দু'আ করতেন নিম্নরূপ- “আল্ল-হুম্মা ত্বহহিরনী মিনায যুনূবি ওয়াল খত্বা-ইয়া- আল্ল-হুম্মা নাক্কিনী মিনহা- কামা- ইউনাক্কস্ সাওবুল আবইয়াযু মিনাদ দানাস আল্ল-হুম্মা ত্বহহিরনী বিস সালজি ওয়াল বারাদি ওয়াল মা-য়িল বা-রিদ” (হে আল্লাহ! আমাকে পাপ এবং ভুল-ত্রুটি হতে পবিত্র করুন; হে আল্লাহ! আমাকে তা হতে পাক পবিত্র করুন যেরূপ সাদা বস্ত্র ময়লা হতে পবিত্র করা হয়; হে আল্লাহ! আমাকে বরফ, মেঘমালার পানি এবং ঠাণ্ডা পানি দ্বারা পবিত্র করুন)।                                                             সহীহ: মুসলিম ৪৭৬, বুখারী “আদাবুল মুফরাদ" ৬৮৪, ইরওয়াউল গালীল
403 | পরিচ্ছেদঃ ৪: ঠাণ্ডা পানি দ্বারা গোসল করা                                                                                                                         ৪০৩. মুহাম্মাদ ইবনু ইয়াহইয়া ইবনু মুহাম্মাদ (রহ.) ..... ইবনু আবী আওফা (রাঃ) হতে বর্ণিত। তিনি বলেন, নবী (সা.) বলতেন- “আল্ল-হুম্মা ত্বহহিরনী বিস্ সালজি ওয়াল বারাদি ওয়াল মা-য়িল বা-রিদি আল্লহুম্মা ত্বহহিরনী মিনায যুনূবি কামা- ইউত্বহহারুস্ সাওবুল আবইয়াযু মিনাদ দানাস” (হে আল্লাহ! আমাকে বরফ, মেঘের পানি এবং ঠাণ্ডা পানি দ্বারা পবিত্র করুন। হে আল্লাহ! আমাকে পাপ হতে এরূপ পবিত্র করুন যেরূপ সাদা কাপড় ময়লা হতে পবিত্র করা হয়)।                                                             সহীহ: মুসলিম ৪৭৬, বুখারী “আদাবুল মুফরাদ" ৬৮৪, ইরওয়াউল গালীল
404 | পরিচ্ছেদঃ ৫: ঘুমের আগে গোসল করা                                                                                                                         ৪০৪. শু‘আয়ব্ ইবনু ইউসুফ (রহ.) ..... ‘আবদুল্লাহ ইবনু আবূ কয়স (রহ.) হতে বর্ণিত। তিনি বলেন, আমি ‘আয়িশাহ্ (রাঃ)-কে প্রশ্ন করলাম, অপবিত্র অবস্থায় রাসূলুল্লাহ (সা.) -এর নিদ্রা কিরূপ ছিল? তিনি কি নিদ্রার পূর্বে গোসল করতেন অথবা গোসল করার পূর্বে নিদ্রা যেতেন? তিনি বললেন, রাসূলুল্লাহ (সা.)-এর সবগুলোই করতেন। অনেক সময় তিনি (সা.) গোসল করে নিদ্রা যেতেন আবার কোন কোন সময় উযূ করে ঘুমাতেন।                                                             সহীহ: মুসলিম ৩০৭, আবূ দাউদ ১৪৩৭, সহীহ ইবনু খুযায়মাহ্ ২৫৯।
223 | পরিচ্ছেদঃ ৬: রাতের প্রথমভাগে গোসল করা                                                                                                                         ৪০৫. ইয়াহইয়া ইবনু হাবীব ইবনু ‘আরাবী (রহ.) ..... গুযয়ফ ইবনু হারিস (রাঃ) হতে বর্ণিত। তিনি বলেন, আমি ‘আয়িশাহ্ (রাঃ)-এর নিকট উপস্থিত হয়ে তাঁকে প্রশ্ন করলাম, রাসূলুল্লাহ (সা.) কি রাতের প্রথম ভাগে গোসল করতেন? না শেষ রাতে গোসল করতেন? তিনি বললেন, রাসূলুল্লাহ (সা.) -এর সবটাই করতেন। অনেক সময় তিনি (সা.) রাতের প্রথম ভাগে গোসল করতেন। আবার কখনো শেষ রাতে গোসল করতেন। আমি বললাম, আল্লাহর জন্যেই সকল প্রশংসা যিনি সকল ব্যাপারে অবকাশ রেখেছেন।                                                             সহীহ: মুসলিম ৩০৭, আবূ দাউদ ২২৬, মুসনাদে আহমাদ ২৪২৪৮। [দ্রঃ ২২৩]
406 | পরিচ্ছেদঃ ৭: গোসল করার সময় পর্দা করা প্রসঙ্গে                                                                                                                         ৪০৬. ইব্রাহীম ইবনু ইয়াকূব (রহ.) ..... ইয়া'লা (রাঃ) হতে বর্ণিত। রাসূলুল্লাহ (সা.) দেখলেন, এক ব্যক্তি খোলা মাঠে গোসল করছে, তিনি (সা.) মিম্বারে আরোহণ করলেন, আল্লাহ তা'আলার প্রশংসা ও তাঁর গুণাবলী বর্ণনা করলেন। তারপর বললেন, আল্লাহ তা'আলা ধৈর্যশীল, লজ্জাশীল (মানুষের পাপ) ঢেকে রাখেন। তিনি লজ্জাশীলতাকে এবং পর্দা করাকে পছন্দ করেন। অতএব, তোমাদের কেউ যখন গোসল করবে সে যেন পর্দা করে নেয়।                                                             সহীহ: আবূ দাউদ ৪০১২, ইরওয়াউল গালীল ২৩৩৫, মিশকাত ৪৪৭।
407 | পরিচ্ছেদঃ ৭: গোসল করার সময় পর্দা করা প্রসঙ্গে                                                                                                                         ৪০৭. আবূ বাকর ইবনু ইসহাক (রহ.) ..... ইয়া'লা (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: আল্লাহ তা'আলা মানুষের দোষ গোপনকারী। কেউ যখন গোসল করে তখন সে যেন কোন কিছু দ্বারা পর্দা করে নেয়।                                                             সহীহ: আবূ দাউদ ৪০১৩, মুসনাদে আহমাদ ১৭৯৯৯।
408 | পরিচ্ছেদঃ ৭: গোসল করার সময় পর্দা করা প্রসঙ্গে                                                                                                                         ৪০৮. কুতায়বাহ (রহ.) ..... মায়মূনাহ্ (রাঃ) হতে বর্ণিত। তিনি বলেন, আমি রাসূলুল্লাহ (সা.) -এর জন্যে (গোসলের) পানি রাখলাম, তিনি বলেন, আমি তাকে আড়াল করলাম। তিনি [রাসূলুল্লাহ (সা.) -এর] গোসলের অবস্থা বর্ণনা করার পর বললেন, আমি তার জন্যে একটি বস্ত্র আনলাম (গোসলের পানি মুছে ফেলার জন্য) কিন্তু তিনি তা গ্রহণ করেননি।                                                             সহীহ: হাদীসটি পূর্ণভাবে উল্লেখ হয়েছে, বুখারী ২৪৯, মুসলিম ৩১৭। [দ্রঃ ২৫৩]
409 | পরিচ্ছেদঃ ৭: গোসল করার সময় পর্দা করা প্রসঙ্গে                                                                                                                         ৪০৯. আহমাদ ইবনু হাফস ইবনু আবদুল্লাহ (রহ.) ..... আবূ হুরায়রাহ্ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: এক সময় আইয়ূব (আঃ) উলঙ্গ অবস্থায় গোসল করছিলেন, এমতাবস্থায় তার উপর স্বর্ণের পতঙ্গ পতিত হলে, তিনি তা তার কাপড়ে জড়ো করতে লাগলেন। তিনি (সা.) বলেন, তখন তার প্রভু তাকে ডেকে বললেন, হে আইয়ূব! আমি কি তোমাকে ধনী করিনি? তিনি বললেন, হে আমার প্রভু! হ্যাঁ! আপনি আমাকে ধনী করেছেন। কিন্তু আমি আপনার বরকত হতে মুখ ফেরাতে পারি না।                                                             সহীহ: বুখারী ২৭৯, বুখারী'র “আহাদীসুল আম্বিয়া ৩৩৯১।
410 | পরিচ্ছেদঃ ৮: গোসলের পানির কোন পরিমাণ নেই তার প্রমাণ                                                                                                                         ৪১০. ক্বাসিম ইবনু যাকারিয়া ইবনু দীনার (রহ.) ..... আয়িশাহ্ (রাঃ) হতে বর্ণিত। তিনি বলেন, রাসূলুল্লাহ (সা.) ফারাক নামক পাত্রে গোসল করতেন। আর আমি এবং তিনি একই পাত্র থেকে গোসল করতাম।                                                             সহীহ: বুখারী ২৫০, মুসলিম ৩২১, আবূ দাউদ ২২৬। [দ্রঃ ২২৩]
232 | পরিচ্ছেদঃ ৯: স্বামী-স্ত্রীর একই পাত্র হতে গোসল করা প্রসঙ্গে                                                                                                                         ৪১১. সুওয়াইদ ইবনু নাসর ও কুতায়বাহ্ (রহ.) ..... ‘আয়িশাহ্ (রাঃ) হতে বর্ণিত। তিনি বলেন, রাসূলুল্লাহ (সা.) এবং আমি একই পাত্র হতে গোসল করতাম। আমরা দুজনে তা হতে এক সঙ্গে পানি নিতাম।                                                             সহীহ: বুখারী ২৭৩। [দ্রঃ ২৩২]
412 | পরিচ্ছেদঃ ৯: স্বামী-স্ত্রীর একই পাত্র হতে গোসল করা প্রসঙ্গে                                                                                                                         ৪১২. মুহাম্মাদ ইবনু 'আবদুল আ'লা (রহ.) ..... ‘আয়িশাহ (রাঃ) থেকে বর্ণিত। তিনি বলেন, আমি এবং রাসূলুল্লাহ (সা.) - একই পাত্র হতে অপবিত্র অবস্থায় গোসল করতাম।                                                             সহীহ: বুখারী ২৬৩-২৬৪। [দ্রঃ ২৩৩]
413 | পরিচ্ছেদঃ ৯: স্বামী-স্ত্রীর একই পাত্র হতে গোসল করা প্রসঙ্গে                                                                                                                         ৪১৩. কুতায়বাহ্ ইবনু সাঈদ (রহ.) ..... আয়িশাহ্ (রাঃ) হতে বর্ণিত। তিনি বললেন, আমি এবং রাসূলুল্লাহ (সা.) যে পাত্রে গোসল করতাম এবং সে পাত্র নিয়ে তাঁর সাথে যে প্রতিযোগিতা করতাম তা আমার এখনো মনে রয়েছে।                                                             সহীহ: বুখারী ২৯৯, আবূ দাউদ ৭৭। [দ্রঃ ২৪০]
414 | পরিচ্ছেদঃ ১০: এ ব্যাপারে (স্বামী-স্ত্রীর একত্রে গোসলের) অনুমতি প্রদান                                                                                                                         ৪১৪. মুহাম্মাদ ইবনু বাশশার ও সুওয়াইদ ইবনু নাসর (রহ.) ..... ‘আয়িশাহ্ (রাঃ) হতে বর্ণিত। তিনি বলেন, আমি এবং রাসূলুল্লাহ (সা.) একই পাত্র হতে গোসল করতাম। আমি তার পূর্বে পানি নিতে চেষ্টা করতাম আর তিনি আমার পূর্বে নিতে চাইতেন। এমনকি তিনি (সা.) বলতেন, আমাকে সুযোগ দাও আর আমি বলতাম, আমাকে সুযোগ দিন। সুওয়াইদ তার বর্ণনায় বলেছেন, তিনি আমার আগে পানি নিতে চেষ্টা করতেন, আর আমি তার আগে নিতে চেষ্টা করতাম। এমনকি আমি বলতাম, আমার জন্যেও রাখুন, আমার জন্যেও রাখুন।                                                             সহীহ: মুসলিম ৩২১। [দ্রঃ ২৩৯]
415 | পরিচ্ছেদঃ ১১: এমন পাত্রে গোসল করা যাতে আটার চিহ্ন বিদ্যমান                                                                                                                         ৪১৫. মুহাম্মাদ ইবনু ইয়াহইয়া ইবনু মুহাম্মাদ (রহ.) ..... ‘আত্ব (রাঃ) হতে বর্ণিত। তিনি বলেন, উম্মু হানী (রাঃ) আমার কাছে বর্ণনা করেছেন যে, তিনি মক্কা বিজয়ের দিন রাসূলুল্লাহ (সা.) -এর কাছে উপস্থিত হলেন। তখন তিনি গোসল করছিলেন। তাঁর জন্যে বস্ত্র দ্বারা পর্দার ব্যবস্থা করেছিলেন। তিনি এমন পাত্রে গোসল করছিলেন যাতে আটার চিহ্ন বিদ্যমান ছিল। তিনি বলেন, তারপর রাসূলুল্লাহ (সা.) চাশতের সালাত আদায় করলেন। আমার স্মরণ নেই তিনি গোসলের পর কত রাকআত সালাত আদায় করেছিলেন।”                                                             সনদ দুর্বল: হাদীসটি فَامَاأَدْرِىْ“আমার স্মরণ নেই কত রাকআত সালাত আদায় করেছিলেন” শব্দ ব্যতীত সহীহ, এ অংশ শায; উম্মু হানী হতে সহীহ সনদে বর্ণিত আছে যে, তিনি আট রাকআত সালাত আদায় করেছেন। বুখারী ও মুসলিমেও আছে; মুসনাদে আহমাদ ২৬৯৩২।
416 | পরিচ্ছেদঃ ১২: গোসলের সময় স্ত্রীলোকেদের মাথার চুলের বাধন না খোলা                                                                                                                         ৪১৬. সুওয়াইদ ইবনু নাসর (রহ.) ..... উবায়দ ইবনু উমায়র (রহ.) হতে বর্ণিত। আয়িশাহ্ (রাঃ) বলেছেন, আমার মনে আছে, আমি এ পাত্র হতে রাসূলুল্লাহ (সা.) -এর সাথে একসঙ্গে গোসল করতাম। দেখা গেল, তিনি (সা.) যে পাত্রের প্রতি ইঙ্গিত করলেন তা এমন একটি পাত্র যাতে এক সা বা আরও কম পানি ধরে। তিনি বলেন, আমরা দু'জনে তা হতে গোসল করতে শুরু করতাম, আমি হাত দ্বারা মাথায় তিনবার পানি দিতাম এবং মাথার চুল খুলতাম না।                                                             সহীহ: মুসলিম ৩৩১, ইবনু মাজাহ ৬০৪, সহীহ ইবনু খুযায়মাহ্ ২৪৭।
417 | পরিচ্ছেদঃ ১৩: খোশবু ব্যবহার করে গোসল করলে এবং সুগন্ধির চিহ্ন বাকী থাকলে                                                                                                                         ৪১৭. হান্নাদ ইবনু সারী (রহ.) ..... মুহাম্মাদ ইবনু মুনতাশির (রহ.) হতে বর্ণিত। তিনি বলেন, আমি ইবনু উমার (রাঃ) -কে বলতে শুনেছি যে, মুহরিম অবস্থায় খোশবু ছড়িয়ে সকালে বের হওয়ার চেয়ে আমার নিকট উটের গায়ে ঔষধরূপে যে আলকাতরা ব্যবহার করা হয় তা গায়ে মেখে বের হওয়া বেশি পছন্দনীয়। আমি ‘আয়িশাহ্ (রাঃ)-এর নিকট হাজির হয়ে তাঁর এ উক্তি শুনালে তিনি বললেন, আমি রাসূলুল্লাহ (সা.) -এর গায়ে খোশবু মেখেছিলাম। তারপর তিনি তার সকল বিবির নিকট গমন করলেন এবং ইহরাম অবস্থায় ভোর করলেন।                                                             সহীহ: বুখারী ২৬৭, ২৭০, মুসলিম ১১৯২।
418 | পরিচ্ছেদঃ ১৪: গায়ে পানি ঢালার সময় আগে শরীর হতে অপবিত্র ব্যক্তির নাপাকী দূর করা                                                                                                                         ৪১৮. মুহাম্মাদ ইবনু ‘আলী (রহ.) ..... মায়মূনাহ (রাঃ) হতে বর্ণিত। তিনি বলেন, রাসূলুল্লাহ (সা.) সালাতের উযূর ন্যায় উযূ করলেন কিন্তু তিনি পা দু'খানা ধুলেন না; বরং যৌনাঙ্গ এবং গায়ে যে নাপাক লেগেছিল তা ধুলেন। পরে তাঁর শরীরে পানি ঢাললেন, তারপর একটু সরে গেলেন এবং দু' পা ধুলেন। মায়মূনাহ্ (রাঃ) বলেন, এরূপই ছিল তাঁর অপবিত্র অবস্থার গোসল।                                                             সহীহ: বিস্তারিতভাবে উল্লেখ করা হয়েছে- বুখারী ২৪৯, মুসলিম ৩১৭। [দ্রঃ ২৫৩]
419 | পরিচ্ছেদঃ ১৫: যৌনাঙ্গ ধোয়ার পর হাত মাটিতে ঘষা                                                                                                                         ৪১৯. মুহাম্মাদ ইবনু 'আলা (রহ.) ..... নবী (সা.) -এর স্ত্রী মায়মূনাহ্ বিনতু হারিস (রাঃ) হতে বর্ণিত। তিনি বলেন, রাসূলুল্লাহ (সা.) যখন অপবিত্রতার গোসল করতেন তখন তিনি দু' হাত ধোয়ার মাধ্যমে শুরু করতেন। তৎপর তিনি তাঁর ডান হাত দ্বারা বাম হাতে পানি ঢেলে যৌনাঙ্গ ধুতেন পরে মাটিতে হাত মেরে ঘষে ধুয়ে নিতেন। তারপর সালাতের উযূর ন্যায় উযূ করতেন এবং তাঁর মাথায় পানি ঢালতেন পরে সারা শরীরে পানি ঢালতেন। তারপর গোসলের জায়গা হতে সরে দু' পা ধুতেন।                                                             সহীহ: বিস্তারিতভাবে উল্লেখ করা হয়েছে- বুখারী ২৪৯, ২৫৯, ২৬০; মুসলিম ৩১৭।
420 | পরিচ্ছেদঃ ১৬: অপবিত্রতার গোসল উযূ দ্বারা শুরু করা                                                                                                                         ৪২০. সুওয়াইদ ইবনু নাসর (রহ.) ... 'আয়িশাহ্ (রাঃ) হতে বর্ণিত। তিনি বলেন, রাসূলুল্লাহ (সা.) যখন অপবিত্র অবস্থায় গোসল করতেন, তখন প্রথমে দু'হাত ধুয়ে নিতেন, তারপর সালাতের উযূর ন্যায় উযূ করতেন এবং পরে গোসল করতেন। প্রথমে হাত দ্বারা মাথার চুল খিলাল করতেন। যখন তিনি মনে করতেন। যে, মাথার চামড়া ভিজে গেছে তখন সমস্ত শরীরে তিনবার পানি ঢালতেন এবং সমস্ত শরীর ধুতেন।                                                             সহীহ: বুখারী ২৪৮, মুসলিম ৩১৬। [দ্রঃ ২৪৭]
421 | পরিচ্ছেদঃ ১৭: পবিত্রতা অর্জনের কাজ ডান দিক হতে শুরু করা                                                                                                                         ৪২১. সুওয়াইদ ইবনু নাসর (রহ.) ..... আয়িশাহ্ (রাঃ) হতে বর্ণিত। তিনি বলেন, নবী (সা.) পবিত্রতা অর্জনে জুতা পরিধান ও মাথায় চিরুণী করতে যথাসম্ভব ডান দিক হতে আরম্ভ করা পছন্দ করতেন। তিনি [মসরূক (রাঃ)] ওয়াসিত্ব নামক জায়গায় বলেছেন, তাঁর সকল কাজ যথাসম্ভব ডান দিক হতে আরম্ভ করা পছন্দ করতেন।                                                             সহীহ: বুখারী ১৬৮, ৪২৬। [দ্রঃ ১১২]
422 | পরিচ্ছেদঃ ১৮: অপবিত্রতার উযূতে মাথা মাসাহ পরিত্যাগ করা                                                                                                                         ৪২২. “ইমরান ইবনু ইয়াযীদ ইবনু খালিদ (রহ.) ..... ইবনু উমার (রাঃ) হতে বর্ণিত। “উমার (রাঃ) রাসূলুল্লাহ (সা.) -কে অপবিত্রতার গোসল সম্পর্কে জিজ্ঞেস করলেন, ‘আয়িশাহ্ (রাঃ) ও ইবনু 'উমার (রাঃ) হতে বর্ণিত, বিভিন্ন হাদীসে একই রূপ বর্ণনা রয়েছে যে, তিনি (সা.) গোসল আরম্ভ করতে গিয়ে দু'বার অথবা তিনবার তার ডান হাতে পানি ঢালতেন। তারপর ডান হাত পাত্রে ঢুকাতেন এবং তাঁর লজ্জাস্থানের উপর ডান হাতে পানি ঢালতেন এ অবস্থায় তার বাম হাত থাকত তার লজ্জাস্থানের উপর, তিনি সেখানে কোন ময়লা থাকলে তা ধুয়ে পরিষ্কার করতেন এবং যখন ইচ্ছা করতেন তার বাম হাত মাটিতে স্থাপন করতেন। তারপর বাম হাতের উপর পানি ঢেলে তা পরিষ্কার করতেন। পরে উভয় হাত তিনবার করে ধুয়ে নিতেন, নাক পরিষ্কার করতেন আর কুলি করতেন এবং তার চেহারা ও উভয় হাত কনুই পর্যন্ত তিনবার করে ধুতেন, যখন মাথা মাসাহ করার সময় আসত তখন তিনি মাথা মাসাহ করতেন না। বরং তাতে পানি ঢালতেন। উপরে যেরূপ বর্ণিত হয়েছে তদ্রুপই ছিল রাসূলুল্লাহ (সা.) -এর গোসল।                                                             সহীহ: বুখারী ২৫০। [দ্রঃ ২২৮]
423 | পরিচ্ছেদঃ ১৯: অপবিত্রতার গোসলে সর্বশরীরে পানি পৌছানো দরকার                                                                                                                         ৪২৩. ‘আলী ইবনু হুজর (রহ.) ..... ‘আয়িশাহ্ (রাঃ) হতে বর্ণিত। তিনি বলেন, রাসূলুল্লাহ (সা.) যখন অপবিত্রতার গোসল করতেন, তখন প্রথমে তিনি দু' হাত ধুয়ে নিতেন পরে তিনি সালাতের উযূর ন্যায় উযূ করতেন, তারপর অঙ্গুলি দ্বারা মাথার চুল খিলাল করতেন এবং যখন তিনি মনে করতেন যে, মাথার সকল জায়গা ভিজে গেছে তখন তিনি মাথায় তিন অঞ্জলি পানি দিতেন, তারপর তিনি পুরো শরীর ধুয়ে নিতেন।                                                             সহীহ: বুখারী ২৪৮, মুসলিম ৩১৬। [দ্রঃ ২৪৭]
424 | পরিচ্ছেদঃ ১৯: অপবিত্রতার গোসলে সর্বশরীরে পানি পৌছানো দরকার                                                                                                                         ৪২৪. মুহাম্মাদ ইবনুল মুসান্না (রহ.) ..... ‘আয়িশাহ্ (রাঃ) হতে বর্ণিত। তিনি বলেন, রাসূলুল্লাহ (সা.) যখন অপবিত্রতার গোসল করতেন তখন তিনি দুধ দোহনের পাত্রের ন্যায় কোন পাত্র খুঁজে নিতেন এবং তা হতে এক অঞ্জলি পানি নিয়ে মাথার ডান পার্শ্ব হতে আরম্ভ করতেন, পরে বাম পার্শ্বে পানি ঢালতেন। তারপর দু’হাত দ্বারা পানি নিতেন এবং তা দ্বারা মাথায় পানি ঢালতেন।                                                             সহীহ: বুখারী ২৫৮, মুসলিম ৩১৮।
425 | পরিচ্ছেদঃ ২০: অপবিত্র ব্যক্তির পক্ষে কতটুকু পানি মাথায় ঢালা যথেষ্ট হবে                                                                                                                         ৪২৫. উবায়দুল্লাহ ইবনু সা’ঈদ ও সুওয়াইদ ইবনু নাসর (রহ.) ..... জুবায়র ইবনু মুত্বইম (রাঃ) হতে বর্ণিত, নবী (সা.)-এর নিকট গোসলের বিষয় উত্থাপন করা হলে তিনি বলেন, আমি আমার মাথায় তিনবার পানি ঢালি।                                                             সহীহ: বুখারী ২৫৪, মুসলিম ৩২৭।
426 | পরিচ্ছেদঃ ২০: অপবিত্র ব্যক্তির পক্ষে কতটুকু পানি মাথায় ঢালা যথেষ্ট হবে                                                                                                                         ৪২৬. মুহাম্মাদ ইবনু 'আবদুল আ'লা (রহ.) ..... জাবির (রাঃ) হতে বর্ণিত। তিনি বলেন, রাসূলুল্লাহ (সা.) যখন গোসল করতেন, তখন তিনি তাঁর মাথায় তিনবার পানি ঢালতেন।                                                             সহীহ: বুখারী ২৫৫, মুসলিম ৩২৯।
427 | পরিচ্ছেদঃ ২১: হায়যের গোসলে করণীয়                                                                                                                         ৪২৭. হাসান ইবনু মুহাম্মাদ (রহ.) ..... ‘আয়িশাহ্ (রাঃ) হতে বর্ণিত যে, জনৈকা মহিলা নবী (সা.) -কে জিজ্ঞেস করল, হে আল্লাহর রসূল! আমি পবিত্রতা অর্জনের জন্যে কিভাবে গোসল করব? তিনি (সা.) বললেন, একখানা মিশক মিশ্রিত কাপড় ব্যবহার করবে, তারপর তা দ্বারা পবিত্রতা অর্জন করবে। ঐ মহিলা বলল, তা দ্বারা কিভাবে পবিত্রতা অর্জন করব? তিনি বললেন, তা দ্বারা পবিত্রতা অর্জন করবে। ঐ মহিলা আবার বলল, তা দ্বারা কিভাবে পবিত্রতা অর্জন করব? ‘আয়িশাহ্ (রাঃ) বলেন, এতে রাসূলুল্লাহ (সা.) সুবহানাল্ল-হ’ বললেন, এবং উক্ত মহিলার দিক হতে মুখ ফিরিয়ে নিলেন। তখন ‘আয়িশাহ্ (রাঃ) বুঝতে পারলেন, রাসূলুল্লাহ (সা.) -এর উদ্দেশ্য কি ছিল। তিনি বলেন, পরে আমি তাকে আমার দিকে টেনে এনে রাসূলুল্লাহ (সা.)-এর উদ্দেশ্য তাকে বুঝিয়ে বললাম।                                                             সহীহ: বুখারী ৩১৪, মুসলিম ৩৩২। [দ্রঃ ২৫১]
428 | পরিচ্ছেদঃ ২২: মাত্র একবার পানি ঢেলে দিয়ে গোসল করা                                                                                                                         ৪২৮. ইসহাক ইবনু ইব্রাহীম (রহ.) ..... নবী (সা.) -এর স্ত্রী মায়মূনাহ্ (রাঃ) হতে বর্ণিত। তিনি বলেন, নবী (সা.) অপবিত্রতার গোসলে তার যৌনাঙ্গ ধুলেন এবং হাত মাটিতে ঘষলেন অথবা বলেছেন, দেয়ালে ঘষলেন। তারপর তিনি সালাতের উযূর ন্যায় উযূ করলেন। পরে তাঁর মাথায় এবং সমস্ত শরীরে পানি ঢাললেন।                                                             সহীহ: বুখারী ২৫৭, ২৬০; মুসলিম ৩১৭, ইবনু মাজাহ ৫৭৩।
429 | পরিচ্ছেদঃ ২৩: নিফাসওয়ালী মহিলার ইহরামের সময় গোসল করা                                                                                                                         ৪২৯. আমর ইবনু ‘আলী, মুহাম্মাদ ইবনুল মুসান্না ও ইয়াকূব ইবনু ইব্রাহীম (রহ.) ..... মুহাম্মাদ (রহ.) হতে বর্ণিত। তিনি বলেন, আমরা জাবির ইবনু আবদুল্লাহ (রাঃ)-এর কাছে হাজির হয়ে তাকে বিদায় হজ্জ সম্বন্ধে প্রশ্ন করলাম, তিনি বর্ণনা করলেন, রাসূলুল্লাহ (সা.) - যুলক্বদাহ্ মাসের পাঁচদিন অবশিষ্ট থাকতে বের হলেন। আমরাও তাঁর সাথে বের হলাম। এরপর তিনি যুলহুলায়ফায় এলে আসমা বিনতু ‘উমায়স (রাঃ) মুহাম্মাদ ইবনু আবূ বাকর-কে প্রসব করলেন। পরে তিনি রাসূলুল্লাহ (সা.) -এর কাছে লোক পাঠিয়ে প্রশ্ন করলেন, এখন আমি কি করব? তিনি বললেন, তুমি গোসল করবে এবং একটি কাপড় বেঁধে নাও, তারপরে ইহরাম বাঁধবে।                                                             সহীহ: মুসলিম ১২১০, আবূ দাউদ ১৯০৫। [দ্রঃ ২৯১]
430 | পরিচ্ছেদঃ ২৪: গোসলের পর উযূ না করা প্রসঙ্গ                                                                                                                         ৪৩০. আহমাদ ইবনু উসমান ইবনু হাকীম ও ‘আমর ইবনু ‘আলী (রহ.) ..... ‘আয়িশাহ (রাঃ) হতে বর্ণিত। তিনি বলেন, রাসূলুল্লাহ (সা.) গোসলের পর উযূ করতেন না।                                                             সহীহ: তিরমিযী ১০৭, ইবনু মাজাহ ৫৭৯। [দ্রঃ ২৫২]
431 | পরিচ্ছেদঃ ২৫: এক গোসলে সকল স্ত্রীর নিকট গমন করা                                                                                                                         ৪৩১. হুমায়দ ইবনু মাস্আদাহ্ (রহ.) ..... ‘আয়িশাহ্ (রাঃ) হতে বর্ণিত। আমি রাসূলুল্লাহ (সা.) -এর দেহে সুগন্ধি লাগাতাম তারপর তিনি তাঁর সকল বিবির নিকট যেতেন এবং মুহরিম অবস্থায় ভোরে উপনীত হতেন। তখনো সুগন্ধির চিহ্ন বিদ্যমান থাকত।                                                             সহীহ: বুখারী ২৬৭, ২৭০; মুসলিম ১১৯২। [দ্রঃ ৪১৭]
432 | পরিচ্ছেদঃ ২৬: মাটি দ্বারা তায়াম্মুম করা                                                                                                                         ৪৩২. হাসান ইবনু ইসমাঈল ইবনু সুলায়মান (রহ.) ..... জাবির ইবনু আবদুল্লাহ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: আমাকে এমন পাঁচটি বস্তু দান করা হয়েছে যা আমার পূর্বে অন্য কাউকেও দেয়া হয়নি। আমাকে একমাস পথ চলার দূরত্ব হতে শত্রুর মাঝে ভীতি সঞ্চার করার ক্ষমতা প্রদান করে আমাকে সাহায্য করা হয়েছে। আমার জন্যে মাটিকে মসজিদ ও পবিত্রতা অর্জনের উপকরণ করা হয়েছে। অতএব আমার উম্মতের কোন ব্যক্তির নিকট যেখানেই সালাতের সময় হবে সে সেখানে সালাত আদায় করতে পারবে। আর আমাকে শাফা'আত দান করা হয়েছে, যা আমার পূর্বে অন্য কোন নবীকে দান করা হয়নি, আমাকে সমগ্র মানব জাতির জন্যে প্রেরণ করা হয়েছে। আর আমার পূর্বের প্রত্যেক নবী কোন বিশেষ সম্প্রদায়ের প্রতি প্রেরিত হতেন।                                                             সহীহ: বুখারী ৩৩৫, ৪৩৮; মুসলিম ৫২১, ইরওয়াউল গালীল ১/৩১৫-৩১৬।
433 | পরিচ্ছেদঃ ২৭: সালাত আদায়ের পর যে পানি পেয়ে গেল তার তায়াম্মুম                                                                                                                         ৪৩৩. মুসলিম ইবনু ‘আমর ইবনু মুসলিম (রহ.) ..... আবূ সাঈদ (রাঃ) হতে বর্ণিত। দুই ব্যক্তি তায়াম্মুম করে সালাত আদায় করল। পরবর্তীতে সালাতের সময় থাকতে তারা পানি পেলো। তাদের একজন উযূ করে তার সালাত সময়ের মধ্যেই পুনরায় আদায় করল। দ্বিতীয় ব্যক্তি পুনরায় তা আদায় করল না। তারা উভয়েই এ ব্যাপারে নবী (সা.) -কে প্রশ্ন করল। যে ব্যক্তি পুনরায় সালাত আবার আদায় করেনি তিনি তাকে বললেন, তুমি শারী'আতের বিধান মতে কাজ করেছ। তোমার সালাত তোমার জন্যে যথেষ্ট হয়েছে। অন্য ব্যক্তিকে বললেন, তোমার জন্যে উভয় কাজের সাওয়াব রয়েছে।                                                             সহীহ: আবূ দাউদ ৩৩৮, দারিমী ৭৪৪, সহীহ আবূ দাউদ ৩৬৫, মিশকাত ৫৩৩, ৪৩৪।
434.2 | পরিচ্ছেদঃ ২৭: সালাত আদায়ের পর যে পানি পেয়ে গেল তার তায়াম্মুম                                                                                                                             হাদিস একাডেমি নাম্বারঃ ৪৩৪, আন্তর্জাতিক নাম্বারঃ                         ৪৩৫                                                                                                                                         ৪৩৪. সুওয়াইদ ইবনু নাসর (রহ.) ..... ‘আত্বা ইবনু ইয়াসার (রাঃ) হতেও এরূপ হাদীস বর্ণিত হয়েছে।  ৪৩৪/ক. মুহাম্মাদ ইবনু ‘আবদুল আ'লা (রহ.) ..... ত্বারিক ইবনু শিহাব (রাঃ) হতে বর্ণিত যে, এক ব্যক্তি অপবিত্র হওয়ায় সালাত আদায় করল না, সে ব্যক্তি নবী (সা.)-এর নিকট এসে তা ব্যক্ত করল, তিনি বললেন, তুমি ঠিকই করেছ। অন্য এক ব্যক্তি অপবিত্র হয়ে তায়াম্মুম করে সালাত আদায় করল। তাকেও তিনি ঐ কথাই বললেন, যা অন্য ব্যক্তিকে বলেছিলেন অর্থাৎ তুমি ঠিকই করেছ।                                                             সহীহ: আবূ দাউদ ৩৩৯। ৪৩৪/ক সহীহ: ইমাম নাসায়ী হাদীসটি এককভাবে বর্ণনা করেছেন। [দ্রঃ ৩২৪]।
435 | পরিচ্ছেদঃ ২৮: মযী বের হলে উযূ করা                                                                                                                             হাদিস একাডেমি নাম্বারঃ ৪৩৫, আন্তর্জাতিক নাম্বারঃ                         ৪৩৬                                                                                                                                         ৪৩৫. ‘আলী ইবনু মায়মূন (রহ.) ..... ইবনু আব্বাস (রাঃ) হতে বর্ণিত। তিনি বলেন, ‘আলী, মিক্বদাদ এবং ‘আম্মার (রাঃ) আলাপ করছিলেন, ‘আলী (রাঃ) বললেন, আমি এমন একজন ব্যক্তি যার মযী নির্গত হয়, কিন্তু এ ব্যাপারে রাসূলুল্লাহ (সা.)-কে জিজ্ঞেস করতে আমি লজ্জাবোধ করি। যেহেতু তার কন্যা আমার সহধর্মিণী। অতএব তোমাদের একজন তাকে জিজ্ঞেস কর। অতঃপর তাদের একজন জিজ্ঞেস করলেন। কে জিজ্ঞেস করেছিল তা ভুলে গেছি। নবী (সা.) বললেন, তা মযী। যখন কারো তা নির্গত হয় তখন সে তার ঐ স্থান ধুয়ে ফেলবে এবং সালাতের উযূর ন্যায় উযূ করবে অথবা তিনি বলেছেন, সালাতের উযূর ন্যায়।                                                             সহীহ: মুসনাদে আহমাদ ২৩৮৭৬।
436 | পরিচ্ছেদঃ সুলায়মান-এর বিপরীত বর্ণনা                                                                                                                             হাদিস একাডেমি নাম্বারঃ ৪৩৬, আন্তর্জাতিক নাম্বারঃ                         ৪৩৭                                                                                                                                         ৪৩৬. মুহাম্মাদ ইবনু হাতিম (রহ.) ..... ‘আলী (রাঃ) হতে বর্ণিত। তিনি বলেন, আমি এমন এক ব্যক্তি ছিলাম যার প্রায়ই মযী নির্গত হত। আমি এক ব্যক্তিকে অনুরোধ করলে সে নবী (সা.)-কে জিজ্ঞেস করল। তিনি (সা.) বললেন, এতে উযূ করতে হবে।                                                             সহীহ মুসনাদে আহমাদ ৮৭০, সহীহ ইবনু খুযায়মাহ্ ২৩।
437 | পরিচ্ছেদঃ সুলায়মান-এর বিপরীত বর্ণনা                                                                                                                             হাদিস একাডেমি নাম্বারঃ ৪৩৭, আন্তর্জাতিক নাম্বারঃ                         ৪৩৮                                                                                                                                         ৪৩৭. মুহাম্মাদ ইবনু 'আবদুল আ'লা (রহ.) ..... ‘আলী (রাঃ) হতে বর্ণিত। তিনি বলেন, ফাত্বিমাহ্ (রাঃ)-এর কারণে আমি রাসূলুল্লাহ (সা.) -কে মযী সম্পর্কে প্রশ্ন করতে লজ্জাবোধ করতাম। অতএব আমি মিকদাদ -কে অনুরোধ করলে তিনি তাঁকে এ ব্যাপারে প্রশ্ন করলেন। তিনি (সা.) বললেন, এতে উযূ করতে হবে।                                                             সহীহ: বুখারী ১৩২, ২৬৯; মুসলিম ৩০৩। [দ্রঃ ১৫৭]
438 | পরিচ্ছেদঃ বুকায়র-এর বিপরীত বর্ণনা                                                                                                                             হাদিস একাডেমি নাম্বারঃ ৪৩৮, আন্তর্জাতিক নাম্বারঃ                         ৪৩৯                                                                                                                                         ৪৩৮. আহমাদ ইবনু ‘ঈসা (রহ.) ... ইবনু আব্বাস (রাঃ) হতে বর্ণিত। তিনি বলেন, ‘আলী (রাঃ) বলেছেন, আমি মিকদাদ -কে রাসূলুল্লাহ (সা.)-এর নিকট মযী সম্পর্কে প্রশ্ন করার জন্যে পাঠালাম। তিনি বললেন, সে উযূ করবে এবং লজ্জাস্থান ধুয়ে ফেলবে। আবূ ‘আবদুর রহমান (ইমাম নাসায়ী) বলেন, মাখরামাহ্ (রহ.) তাঁর পিতা হতে কোন হাদীস শুনেননি।                                                             সহীহ: মুসলিম ৩০৩, সহীহ ইবনু খুযায়মাহ্ ২২।
439 | পরিচ্ছেদঃ বুকায়র-এর বিপরীত বর্ণনা                                                                                                                             হাদিস একাডেমি নাম্বারঃ ৪৩৯, আন্তর্জাতিক নাম্বারঃ                         ৪৪০                                                                                                                                         ৪৩৯. সুওয়াইদ ইবনু নাসর (রহ.) ..... সুলায়মান ইবনু ইয়াসার (রহ.) হতে বর্ণিত। তিনি বলেন, ‘আলী ইবনু আবূ ত্বালিব (রাঃ) মিক্বদাদ -কে রাসূলুল্লাহ (সা.) -এর নিকট এমন ব্যক্তি সম্পর্কে জিজ্ঞেস করতে পাঠালেন যার মযী নির্গত হয়। তখন রাসূলুল্লাহ (সা.) বললেন, সে তার পুরুষাঙ্গ ধুয়ে নিবে এবং উযূ করবে।                                                             সহীহ: ইমাম নাসায়ী হাদীসটি এককভাবে বর্ণনা করেছেন। [দ্রঃ ৪৩৫]।
440 | পরিচ্ছেদঃ বুকায়র-এর বিপরীত বর্ণনা                                                                                                                             হাদিস একাডেমি নাম্বারঃ ৪৪০, আন্তর্জাতিক নাম্বারঃ                         ৪৪১                                                                                                                                         ৪৪০. ‘উতবাহ্ ইবনু 'আবদুল্লাহ (রহ.) ..... মিকদাদ ইবনুল আসওয়াদ (রাঃ) হতে বর্ণিত। আলী ইবনু আবূ ত্বালিব তাঁকে (মিক্বদাদকে) রাসূলুল্লাহ (সা.) -এর নিকট ঐ ব্যক্তি সম্পর্কে জিজ্ঞেস করার অনুরোধ করেন যে ব্যক্তি তার স্ত্রীর কাছে গেলে তার মযী নির্গত হয়। কেননা তাঁর কন্যা আমার বিবাহে থাকায় আমি তাঁকে জিজ্ঞেস করতে লজ্জাবোধ করি। মিকদাদ (রাঃ) রাসূলুল্লাহ (সা.) -কে প্রশ্ন করলে তিনি বললেন, সে যেন তার লজ্জাস্থান ধুয়ে ফেলে এবং সালাতের উযূর ন্যায় উযূর করে।                                                             সহীহ: আবূ দাউদ ২০৭, ইবনু মাজাহ ৫০৫, মুয়াত্ত্বা মালিক (১/৫৩/৪০), সহীহ ইবনু খুযায়মাহ্ ২১। [দ্রঃ ১৫৬]
441 | পরিচ্ছেদঃ ২৯: নিদ্রার দরুন উযূ করার নির্দেশ                                                                                                                             হাদিস একাডেমি নাম্বারঃ ৪৪১, আন্তর্জাতিক নাম্বারঃ                         ৪৪২                                                                                                                                         ৪৪১. ইমরান ইবনু ইয়াযীদ (রহ.) ..... আবূ হুরায়রাহ্ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: তোমাদের কেউ যখন রাতে বিছানা ত্যাগ করে তখন সে যেন দু’বার অথবা তিনবার হাত না ধুয়ে পানির পাত্রে হাত প্রবেশ না করায়। কেননা তোমাদের কারো জানা নেই যে, তার হাত রাতে কোথায় ছিল।                                                             সহীহ: বুখারী ১৬২, মুসলিম ২৭৮, তিরমিযী ২৪, ইবনু মাজাহ ৩৯৩।
442 | পরিচ্ছেদঃ ২৯: নিদ্রার দরুন উযূ করার নির্দেশ                                                                                                                             হাদিস একাডেমি নাম্বারঃ ৪৪২, আন্তর্জাতিক নাম্বারঃ                         ৪৪৩                                                                                                                                         ৪৪২. কুতায়বাহ্ (রহ.) ..... ইবনু আব্বাস (রাঃ) হতে বর্ণিত। তিনি বলেন, আমি নবী (সা.)-এর সঙ্গে এক রাতে সালাত আদায় করলাম। আমি তার বাম দিকে দাঁড়ালাম কিন্তু তিনি আমাকে তার ডান দিকে করে দিলেন। তারপর সালাত আদায় করে তিনি শুয়ে পড়লেন, অতঃপর ঘুমিয়ে গেলেন। পরে তাঁর নিকট মুয়াযযিন আসলেন, তিনি উঠে সালাত আদায় করলেন কিন্তু তিনি উযূ করলেন না।                                                             সহীহ: বুখারী ৭২৬, মুসলিম ৭৬৩, তিরমিযী ২৩২।
443 | পরিচ্ছেদঃ ২৯: নিদ্রার দরুন উযূ করার নির্দেশ                                                                                                                             হাদিস একাডেমি নাম্বারঃ ৪৪৩, আন্তর্জাতিক নাম্বারঃ                         ৪৪৪                                                                                                                                         ৪৪৩. ইয়াকুব ইবনু ইবরাহীম (রহ.) ..... আনাস (রাঃ) হতে বর্ণিত, রাসূলুল্লাহ (সা.) বলেছেন: যখন তোমাদের কেউ সালাতের সময় তন্দ্রাভিভূত হয় তখন সে যেন সালাত হতে বিরত হয় এবং শুয়ে পড়ে।                                                             সহীহ: বুখারী ২১২, ২১৩, ইবনু মাজাহ ১৩৭১।
444 | পরিচ্ছেদঃ ৩০: যৌনাঙ্গ স্পর্শ করলে উযূ করা                                                                                                                             হাদিস একাডেমি নাম্বারঃ ৪৪৪, আন্তর্জাতিক নাম্বারঃ                         ৪৪৫                                                                                                                                         ৪৪৪. কুতায়বাহ (রহ.) ..... বুসরাহ্ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন, যে নিজের যৌনাঙ্গ স্পর্শ করে সে যেন উযূ করে নেয়।                                                             সহীহ: আবূ দাউদ ১৮১, মুয়াত্তা মালিক (১/১৫/৪২), দারিমী ৭২৫, মুসনাদে হুমায়দী ৩৫২। (দ্রঃ ১৬৩)।
445 | পরিচ্ছেদঃ ৩০: যৌনাঙ্গ স্পর্শ করলে উযূ করা                                                                                                                             হাদিস একাডেমি নাম্বারঃ ৪৪৫, আন্তর্জাতিক নাম্বারঃ                         ৪৪৬                                                                                                                                         ৪৪৫. ইমরান ইবনু মূসা (রহ.) ..... বুসরাহ্ বিনতু সফওয়ান (রাঃ) হতে বর্ণিত। নবী (সা.) - বলেছেন: যদি তোমাদের কেউ নিজ লজ্জাস্থানে হাত রাখে তবে সে যেন উযূ করে নেয়।                                                             সহীহ: আবূ দাউদ ১৮১, মুয়াত্তা মালিক ১৫, দারিমী ৭২৫, মুসনাদে হুমায়দী ৩৫২, তিরমিযী ৮২, ইবনু মাজাহ ৪৭৯, সহীহ ইবনু খুযায়মাহ ৩৩। [দ্রঃ ১৬৩]
446 | পরিচ্ছেদঃ ৩০: যৌনাঙ্গ স্পর্শ করলে উযূ করা                                                                                                                             হাদিস একাডেমি নাম্বারঃ ৪৪৬, আন্তর্জাতিক নাম্বারঃ                         ৪৪৭                                                                                                                                         ৪৪৬. কুতায়বাহ্ (রহ.) ..... মারওয়ান ইবনু হাকাম (রহ.) হতে বর্ণিত। তিনি বললেন, লজ্জাস্থান স্পর্শ করলে উযূ করতে হবে। মারওয়ান বলেন, বুসরাহ্ বিনতু সফওয়ান আমাকে তা বর্ণনা করেছেন। এ কথা শুনে ‘উরওয়াহ্ (রাঃ) তার নিকট লোক পাঠালে তিনি বললেন, রাসূলুল্লাহ (সা.) এর কি কি কাজে উযূ করতে হবে তার উল্লেখ করতে গিয়ে বলেছেন, পুরুষাঙ্গ স্পর্শ করলেও।                                                             সহীহ: আবূ দাউদ ১৮১, মুয়াত্তা মালিক ১৫, দারিমী ৭২৫, মুসনাদে হুমায়দী ৩৫২, তিরমিযী ৮২, ইবনু মাজাহ ৪৭৯, সহীহ ইবনু খুযায়মাহ ৩৩। [দ্রঃ ১৬৩]
447 | পরিচ্ছেদঃ ৩০: যৌনাঙ্গ স্পর্শ করলে উযূ করা                                                                                                                             হাদিস একাডেমি নাম্বারঃ ৪৪৭, আন্তর্জাতিক নাম্বারঃ                         ৪৪৮                                                                                                                                         ৪৪৭. ইসহাক্ব ইবনু মানসূর (রহ.) ..... বুসরাহ্ বিনতু সফওয়ান (রাঃ) হতে বর্ণিত যে, নবী (সা.) বলেছেন: যে ব্যক্তি নিজ যৌনাঙ্গ স্পর্শ করে সে যেন উযূ করা ব্যতীত সালাত আদায় না করে। আবূ ‘আবদুর রহমান (ইমাম নাসায়ী) বলেন, হিশাম ইবনু 'উরওয়াহ্ হাদীসটি তার বাবা হতে শুনেননি। আল্লাহই ভালো জানেন।                                                             সহীহ: আবূ দাউদ ১৮১, মুয়াত্তা মালিক ১৫, দারিমী ৭২৫, মুসনাদে হুমায়দী ৩৫২, তিরমিযী ৮২, ইবনু মাজাহ ৪৭৯, সহীহ ইবনু খুযায়মাহ ৩৩। [দ্রঃ ১৬৩]
448 | পরিচ্ছেদঃ ১: সালাত ফরয হওয়া এবং আনাস ইবনু মালিক (রাঃ)-এর বর্ণনাকারীদের সনদের মতভেদ প্রসঙ্গে এবং এ ব্যাপারে তাদের শব্দাবলীর ভিন্নতার আলোচনা                                                                                                                             হাদিস একাডেমি নাম্বারঃ ৪৪৮, আন্তর্জাতিক নাম্বারঃ                         ৪৪৯                                                                                                                                         ৪৪৮. ইয়াকূব ইবনু ইব্রাহীম (রহ.) ..... মালিক ইবনু স'স'আহ্ (রাঃ) হতে বর্ণিত। নবী (সা.) বলেছেন যে, আমি কা'বার নিকট তন্দ্রাচ্ছন্নাবস্থায় ছিলাম। হঠাৎ দেখলাম যে, তিনজনের একটি দলের মধ্যবর্তী লোকটি এগিয়ে এলো। আমার নিকট হিকমাত ও ঈমানে পরিপূর্ণ একটি স্বর্ণের পাত্র আনা হলো। তারপর ঐ ব্যক্তি আমার সিনার অগ্রভাগ হতে নাভী পর্যন্ত বিদীর্ণ করল। যমযমের পানি দ্বারা ‘কলব’ (হৃদপিণ্ড) ধুয়ে নিল। এরপর হিকমাত ও ঈমান দ্বারা তা ভরে দেয়া হলো। পরে আমার নিকট আকারে খচ্চরের চেয়ে ছোট এবং গাধার চেয়ে বড় এমন একটি জন্তু আনা হলো। আমি জিবরীল 'আলায়হিস সালাম -এর সাথে চলতে থাকি। পরে আমরা দুনিয়ার (নিকটবর্তী) আকাশ পর্যন্ত পৌছাই। তখন বলা হলো, কে? জিবরীল আলায়হিস সালাম বললেন, (আমি) জিবরীল। জিজ্ঞেস করা হলো, আপনার সাথে কে? জিবরীল আলায়হিস্ বললেন, “মুহাম্মাদ (সা.)"। বলা হলো, তাঁকে নিয়ে আসার জন্যে কি দূত পাঠানো হয়েছে? তার আগমনে খোশ আমদেদ, তাঁর আগমন কতই না কল্যাণময়। এরপর আমি আদম 'আলায়হিস সালাম-এর নিকট এলাম, তাঁকে সালাম দিলাম। তিনি বললেন, স্বাগতম (হে) পুত্র ও নবী। এর পরে আমরা দ্বিতীয় আসমানে এলাম। জিজ্ঞেস করা হলো, কে? জিবরীল আলায়হিস সালাম বললেন, (আমি) জিবরীল। বলা হলো, আপনার সঙ্গে কে? জিবরীল আলায়হিস সালাম বললেন, “মুহাম্মাদ (সা.)"। পূর্ববৎ তাকে খোশ আমদেদ জানানো হলো। এরপর আমি ইয়াহ্ইয়া ও ঈসা আলায়হিস সালাম-এর নিকট এলাম এবং তাঁদের উভয়কে সালাম দিলাম। তারা বললেন, স্বাগতম (হে) ভাই ও নবী। তারপর আমরা তৃতীয় আসমানে এলাম। এখানেও প্রশ্ন করা হলো, কে? তিনি বললেন, আমি জিবরীল। বলা হলো, আপনার সঙ্গে কে? তিনি বললেন, “মুহাম্মাদ (সা.)"। পূর্ববৎ তাকে অভিবাদন জানানো হলো। এখানে আমি ইউসুফ আলায়হিস সালাম-এর নিকট এলাম এবং তাঁকে সালাম দিলাম। তিনিও বললেন, স্বাগতম (হে) ভাই ও নবী। এরপর আমরা পঞ্চম আসমানে এলাম। এখানেও পূর্ববৎ প্রশ্নোত্তর হলো ও সম্বর্ধনা জ্ঞাপন করা হলো। পরে আমি হারূন আলায়হিস সালাম-এর নিকট এলাম এবং তাঁকে সালাম দিলাম। তিনি বললেন, স্বাগতম (হে) ভাই ও নবী। এরপর আমরা ষষ্ঠ আসমানে পৌছলাম। এখানেও প্রশ্নোত্তর ও সম্বর্ধনার পর আমি মূসা আলায়হিস সালাম-এর নিকট এলাম এবং তাঁকে সালাম দিলাম। তিনি বললেন, স্বাগতম (হে) ভাই ও নবী। আমি যখন তাকে অতিক্রম করে যাই তখন তিনি কাঁদতে থাকলেন। জিজ্ঞেস করা হলো, আপনি কাঁদছেন কেন? তিনি বললেন, হে আমার রব! এ যুবক যাকে আপনি আমার পরে নবীরূপে প্রেরণ করেছেন। আমার উম্মত হতে যত সংখ্যক লোক জান্নাতে যাবে তাঁর উম্মত হতে তার চেয়ে বেশি সংখ্যক লোক জান্নাতে প্রবেশ করবে এবং তারা মর্যাদায় হবেন শ্রেষ্ঠতর। তারপর আমরা সপ্তম আসমানে এলাম। এখানেও পূর্বের ন্যায় প্রশ্নোত্তর ও সম্বর্ধনার পর আমি ইব্রাহীম আলায়হিস সালাম-এর সাথে দেখা করলাম। তাকে সালাম দিলাম। তিনি বললেন, খোশ আমদেদ, (হে) পুত্র ও নবী। তারপর আমার সামনে বায়তুল মা'মূর উপস্থিত করা হলো। আমি জিবরীল আলায়হিস সালাম-কে প্রশ্ন করলাম, এটি কোন্ স্থান। তিনি বললেন, এটি বায়তুল মা'মূর। এখানে প্রতিদিন সত্তর হাজার মালাক (ফেরেশতা) সালাত আদায় করে। একদিন যারা এখানে সালাত আদায় করেন, তারা এখানে কোনদিন ফিরবেন না। এ একবারই তাদের জন্যে চূড়ান্ত (সুযোগ)। তারপর আমার সামনে সিদরাতুল মুনতাহা হাজির করা হলো। তার (সিদরাতুল মুনতাহা’র) গাছের ফল আকারে হাজার নামক (স্থানের) কলসীর মতো এবং পাতাগুলো হাতীর কানের মতো এবং দেখলাম যে, তার মূল হতে চারটি নহর প্রবাহমান। দু’টি অপ্রকাশ্য ও দু'টি প্রকাশ্য। আমি জিবরীল আলায়হিস সালাম-কে এগুলো সম্পর্কে প্রশ্ন করলাম। তিনি বললেন, অপ্রকাশ্য নহর দু'টি জান্নাতে প্রবাহমান। আর প্রকাশ্য নহর দুটির একটি ফুরাত ও অন্যটি নীল। তারপর আমার ওপর পঞ্চাশ ওয়াক্ত সালাত ফরয করা হলো। ফেরার পথে আমি মূসা আলায়হিস সালাম-এর নিকট আসালাম। তিনি প্রশ্ন করলেন, আপনি কি করে আসলেন? বললাম, আমার ওপর পঞ্চাশ ওয়াক্ত সালাত ফরয করা হয়েছে। তিনি বললেন, আমি মানুষের প্রকৃতি সম্পর্কে আপনার চেয়ে বেশি জানি। আমি বানী ইসরাঈলকে বিভিন্নভাবে পরীক্ষা করেছি। এ কথা নিশ্চিত যে, আপনার উম্মত এগুলো আদায় করতে পারবে না। আপনি আপনার রবের নিকট ফিরে যান এবং এই নির্দেশ সহজ করে নিয়ে আসুন। আমি আমার রবের নিকট পুনরায় গেলাম এবং এ বিধান সহজ করবার আবেদন করলাম। এতে তিনি তা চল্লিশ ওয়াক্ত করে দিলেন। অতঃপর আমি মূসা আলায়হিস্-এর নিকট ফিরে এলাম। তিনি জিজ্ঞেস করলেন, তুমি কি করলে? আমি বললাম, তা চল্লিশ ওয়াক্ত করে দিয়েছেন। তিনি এবারও আমাকে পূর্বের ন্যায় বললেন, আমি আমার মহান রবের নিকট ফিরে গেলাম। তিনি এবার ত্রিশ ওয়াক্ত করে দিলেন। আমি আবার মূসা আলায়হিস সালাম-এর নিকট এলাম এবং তাঁকে জানালাম। তিনি আমাকে পূর্বের মতো বললেন, আমি আবার প্রতিপালকের নিকট হাজির হলাম। তিনি বিশ ওয়াক্ত করে দিলেন। এরপর দশ ওয়াক্ত এবং তারপর পাঁচ ওয়াক্ত করে দিলেন।  এরপর আমি মূসা আলায়হিস সালাম এর কাছে এলাম। তিনি পূর্বের মতো একই কথা বললেন, আমি বললাম, আমি আবার আল্লাহর কাছে যেতে লজ্জাবোধ করছি। তারপর আল্লাহর পক্ষ হতে ঘোষণা দেয়া হলো, আমি আমার বিধান চূড়ান্ত করে দিয়েছি এবং আমার বান্দাদের জন্যে সহজ করে দিয়েছি। আর আমি একটি নেক কাজের পরিবর্তে দশটি প্রতিদান প্রদান করবো।                                                             সহীহ: বুখারী ৩২০৭, মুসলিম ১৬৪।
449 | পরিচ্ছেদঃ ১: সালাত ফরয হওয়া এবং আনাস ইবনু মালিক (রাঃ)-এর বর্ণনাকারীদের সনদের মতভেদ প্রসঙ্গে এবং এ ব্যাপারে তাদের শব্দাবলীর ভিন্নতার আলোচনা                                                                                                                             হাদিস একাডেমি নাম্বারঃ ৪৪৯, আন্তর্জাতিক নাম্বারঃ                         ৪৫০                                                                                                                                         ৪৪৯. ইউনুস ইবনু আব্দুল আ’লা (রহ.)… আনাস ইবনু মালিক (রাঃ) এবং ইবনু হাযম (রাঃ) হতে বর্ণিত। রাসূলুল্লাহ (সা.) বলেন: আল্লাহ তা'আলা আমার উম্মতের ওপর পঞ্চাশ ওয়াক্ত সালাত ফরয করলেন। আমি ঐ পঞ্চাশ ওয়াক্ত সালাত নিয়ে মূসা 'আলায়হিস সালাম-এর নিকট ফিরে এলাম। তখন মূসা আলায়হিস সালাম আমাকে প্রশ্ন করলেন যে, আপনার প্রতিপালক আপনার উম্মতের ওপর কি ফরয করেছেন? তখন আমি বললাম, পঞ্চাশ ওয়াক্ত সালাত ফরয করেছেন। মূসা আলায়হিস্ আমাকে বললেন যে, আপনি পুনরায় আপনার প্রতিপালকের নিকট যান। কারণ, আপনার উম্মত পঞ্চাশ ওয়াক্ত সালাত আদায় করতে পারবে না। তারপর আমি আমার প্রতিপালকের নিকট গেলাম। আল্লাহ তা'আলা পঞ্চাশ ওয়াক্ত হতে কিছু কমিয়ে দিলেন। আমি মূসা আলায়হিস সালাম-এর নিকট এসে তাঁকে এ বিষয়ে জানালাম। তিনি বললেন, আপনি আবার যান। কেননা আপনার উম্মত তা আদায় করতে পারবে না। পরে আমি আবার আমার প্রতিপালকের নিকট গেলাম। তখন আল্লাহ তা'আলা বললেন, সালাত পাঁচ ওয়াক্ত (গণনা হিসেবে)। কিন্তু এ পাঁচ ওয়াক্ত সালাতই পঞ্চাশ ওয়াক্ত সালাতের সমান (প্রতিদান হিসেবে)। এটাই চূড়ান্ত সিদ্ধান্ত, আমার সিদ্ধান্তের পরিবর্তন হয় না। তারপর আমি মূসা আলায়হিস্-এর কাছে ফিরে যাই। মূসা আলায়হিস সালাম বললেন, আবার আপনার প্রতিপালকের কাছে যান। তখন আমি বললাম, আমি আমার মহান প্রতিপালকের নিকট এ বিষয় নিয়ে আবার উপস্থিত হতে লজ্জাবোধ করছি।                                                             সহীহ: বুখারী ৩৪৯, মুসলিম ১৬৩, তিরমিযী ৩৩৪৩।
450 | পরিচ্ছেদঃ ১: সালাত ফরয হওয়া এবং আনাস ইবনু মালিক (রাঃ)-এর বর্ণনাকারীদের সনদের মতভেদ প্রসঙ্গে এবং এ ব্যাপারে তাদের শব্দাবলীর ভিন্নতার আলোচনা                                                                                                                             হাদিস একাডেমি নাম্বারঃ ৪৫০, আন্তর্জাতিক নাম্বারঃ                         ৪৫১                                                                                                                                         ৪৫০. ‘আমর ইবনু হিশাম (রহ.) ..... আনাস ইবনু মালিক (রাঃ) হতে বর্ণিত যে, রাসূলুল্লাহ (সা.) বলেছেন: আমার সামনে এমন একটি পশু নিয়ে আসা হলো যা আকারে গাধা হতে বড় এবং খচ্চর হতে ছোট এবং যার কদম রাখার দূরত্ব ছিল দৃষ্টিশক্তির শেষ সীমা পর্যন্ত। আমি তার উপর আরোহণ করলাম। জিবরীল আলায়হিস সালাম আমার সঙ্গে ছিলেন। আমরা সফর করলাম (মদীনাহ্ পর্যন্ত)। জিবরীল আলায়হিস সালাম বললেন, আপনি নেমে সালাত আদায় করুন। আমি সালাত আদায় করলাম। জিবরীল আলায়হিস সালাম বললেন, আপনি কোথায় সালাত আদায় করেছেন তা কি জানেন? আপনি মদীনায় সালাত আদায় করেছেন। এ শহরেই আপনি হিজরত করবেন। আবার জিবরীল আলায়হিস সালাম বললেন, আপনি নেমে সালাত আদায় করুন। আমি তখন নেমে সালাত আদায় করলাম। জিবরীল আলায়হিস সালাম বললেন, আপনি কি জানেন কোন্ জায়গায় সালাত আদায় করেছেন? আপনি ‘তূরি সায়না' নামক জায়গায় সালাত আদায় করেছেন। যে পাহাড়ে আল্লাহ তা'আলা মূসা 'আলায়হিস সালাম-এর সঙ্গে কথা বলেছিলেন। তারপর আবার এক জায়গায় গিয়ে জিবরীল আলায়হিস সালাম বললেন, অবতরণ করে সালাত আদায় করুন। আমি তাই করলাম। জিবরীল আলায়হিস্ বললেন, আপনি কি জানেন, আপনি কোথায় সালাত আদায় করেছেন? আপনি ‘বায়তি লাহম’ নামক স্থানে সালাত আদায় করেছেন। যেখানে ঈসা আলায়হিস সালাম জন্মগ্রহণ করেছিলেন। তারপর আমি “বায়তুল মাক্বদিস”-এ প্রবেশ করলাম এবং সমস্ত নবীকে আমার নিকট একত্রিত করা হলো এবং জিবরীল আলায়হিস সালাম আমাকে সামনে এগিয়ে দিলেন আমি সকলের ইমামিত করলাম। তারপর আমাকে নিয়ে প্রথম আসমানে উঠলেন। সেখানে আদম 'আলায়হিস সালাম-এর সাক্ষাৎ লাভ করলাম। এরপর আমাকে নিয়ে দ্বিতীয় আসমানে উঠলেন। সেখানে পরপর দুই খালাত ভাই ‘ঈসা আলায়হিস সালাম ও ইয়াহইয়া আলায়হিস সালাম-এর সাথে সাক্ষাৎ হলো। তারপর আমাকে নিয়ে তৃতীয় আসমানে উঠলেন, সেখানে ইউসুফ আলায়হিস সালাম-এর সাথে দেখা হলো। এরপর আমাকে নিয়ে চতুর্থ আসমানে উঠলেন এবং সেখানে হারূন আলায়হিস সালাম-এর সাথে দেখা হলো। তারপর আমাকে নিয়ে পঞ্চম আসমানে উঠলেন সেখানে ইদ্রীস 'আলায়হিস সালাম-এর সাথে দেখা হলো। এরপর আমাকে ষষ্ঠ আকাশে উঠালেন, সেখানে মূসা আলায়হিস সালাম আসমানে সাথে দেখা হলো। তারপর আমাকে সপ্তম আসমানে নিয়ে গেলেন এবং সেখানে ইবরাহীম 'আলায়হিস সালাম-এর সাথে সাক্ষাৎ হলো। এরপর আমাকে নিয়ে সপ্তম আসমানের উপরে উঠলেন। তখন আমরা সিদরাতুল মুনতাহায় পৌছলাম। সেখানে এক খণ্ড মেঘ আমাকে পরিবেষ্টন করে ফেলল- তাই আমি সাজদায় অবনত হলাম। তখন আমাকে বলা হলো- যেদিন আমি এ আকাশ ও পৃথিবী সৃষ্টি করেছি সেদিন আপনার ওপর ও আপনার উম্মতের ওপর পঞ্চাশ ওয়াক্ত সালাত ফরয করেছি। আপনি এবং আপনার উম্মত এ সালাত কায়িম করুন। তখন আমি ইবরাহীম আলায়হিস সালাম-এর নিকট প্রত্যাবর্তন করলাম। তিনি আমাকে কিছুই জিজ্ঞেস করলেন না। পরে মূসা আলায়হিস সালাম-এর নিকট এলাম। তিনি আমাকে জিজ্ঞেস করেন যে, আপনার এবং আপনার উম্মতের ওপর আল্লাহ কি ফরয করেছেন? আমি বললাম, পঞ্চাশ ওয়াক্ত সালাত ফরয করেছেন। তখন মূসা আলায়হিস বললেন, নিশ্চয় আপনি এবং আপনার উম্মত পঞ্চাশ ওয়াক্ত সালাত যথাযথ আদায় করতে পারবেন না। আপনি আপনার প্রতিপালকের নিকট ফিরে যান এবং কমানোর জন্যে নিবেদন করুন। আমি প্রতিপালকের নিকট গেলাম। তিনি সালাত দশ ওয়াক্ত কমিয়ে দিলেন। তারপর আবার মূসা আলায়হিস সালাম-এর নিকট এলাম। তিনি আমাকে পুনরায় ফিরে যেতে বললেন আমি আবার রবের নিকট ফিরে গেলাম। তখন তিনি আরো দশ ওয়াক্ত কমিয়ে দিলেন। তারপর মূসা আলায়হিস সালাম এর নিকট ফিরে আসার পর তিনি আমাকে পুনরায় যেতে বললেন, আমি আবার গেলাম। তিনি দশ ওয়াক্ত কমিয়ে দিলেন। তারপর সর্বশেষ সালাতকে পাঁচ ওয়াক্তে পরিণত করা হলো। মূসা আলায়হিস্ সালাম বললেন, আপনি পুনরায় প্রতিপালকের নিকট যান এবং সালাত আরো কমানোর আবেদন উপস্থাপন করুন। কেননা আল্লাহ বানী ইসরাঈল-এর ওপর শুধু দুই ওয়াক্ত সালাত ফরয করেছিলেন। তারা এ দুই ওয়াক্তও আদায় করেনি। তখন আমি আবার আল্লাহর নিকট ফিরে গিয়ে সালাত কমিয়ে দেয়ার জন্যে আরয করলাম। তখন তিনি বললেন, নিশ্চয় আমি যেদিন এ আকাশ ও পৃথিবী সৃষ্টি করেছি সেদিন আপনার এবং আপনার উম্মতের ওপর পঞ্চাশ ওয়াক্ত সালাত ফরয করেছি। আর এ পাঁচ ওয়াক্তই পঞ্চাশ ওয়াক্তের সমান বলে গণ্য হবে। আপনি ও আপনার উম্মত তা আদায় করুন। তখন আমি বুঝতে পারলাম যে, এ পাঁচ ওয়াক্ত সালাত আল্লাহ তা'আলার পক্ষ হতে অবশ্য পালনীয়। এরপর আমি মূসা আলায়হিস সালাম-এর কাছে ফিরে এলাম। এবারো তিনি আমাকে পুনরায় ফিরে যেতে বললেন। কিন্তু আমি বুঝতে পারলাম যে, পাঁচ ওয়াক্ত আল্লাহর পক্ষ হতে অবশ্য চূড়ান্ত সিদ্ধান্ত। তাই আমি আর আল্লাহর কাছে পুনরায় যাইনি।                                                             সনদ দুর্বল: ইমাম নাসায়ী হাদীসটি এককভাবে বর্ণনা করেছেন।
451 | পরিচ্ছেদঃ ১: সালাত ফরয হওয়া এবং আনাস ইবনু মালিক (রাঃ)-এর বর্ণনাকারীদের সনদের মতভেদ প্রসঙ্গে এবং এ ব্যাপারে তাদের শব্দাবলীর ভিন্নতার আলোচনা                                                                                                                             হাদিস একাডেমি নাম্বারঃ ৪৫১, আন্তর্জাতিক নাম্বারঃ                         ৪৫২                                                                                                                                         ৪৫১. আহমাদ ইবনু সুলায়মান (রহ.) ..... ‘আবদুল্লাহ ইবনু মাস’উদ (রাঃ) হতে বর্ণিত। তিনি বলেন, রাসূলুল্লাহ (সা.) -কে যখন মিরাজের রাতে ভ্রমণ করানো হয়েছিল তখন তাঁকে সিদরাতুল মুনতাহায় নিয়ে যাওয়া হয়েছিল। সিদরাতুল মুনতাহা ষষ্ঠ আকাশে অবস্থিত। তার নীচ হতে যেসব জিনিস (নেক ‘আমল, আত্মা ইত্যাদি) উর্ধে উঠানো হয় এবং তার ওপর হতে আল্লাহর যে সব নির্দেশাবলী নাযিল হয় সব কিছুই এখানে পৌছে থেমে যায়। তারপর মালায়িকাহ্ (ফেরেশতাগণ) এগুলো নির্দেশ অনুযায়ী যথাস্থানে নিয়ে যান। ‘আবদুল্লাহ ইবনু মাস্'উদ এ আয়াতটি পাঠ করেন, “যখন বৃক্ষটি, যার দ্বারা আচ্ছাদিত হওয়ার তার দ্বারা আচ্ছাদিত।” (সূরা আন নাজম ৫৩: ১৬)। ‘আবদুল্লাহ বলেন, আচ্ছাদিত' এর অর্থ হলো স্বর্ণের পঙ্গপাল দ্বারা আচ্ছাদিত। মিরাজের রাতে রাসূলুল্লাহ (সা.)-কে তিনটি পুরস্কার দেয়া হয়েছে। (১) পাঁচ ওয়াক্ত সালাত, (২) সূরা বাক্বারার শেষ কয়েকটি আয়াত এবং (৩) তার উম্মতের যে ব্যক্তি আল্লাহর সঙ্গে কোন কিছুকে অংশী না করে মৃত্যুবরণ করবে তার। গুনাহসমূহ ক্ষমা করে দেয়া হবে।”                                                             সহীহ: মুসলিম ১৭৩, তিরমিযী ৩২৭৬, ৩৫০৭।
452 | পরিচ্ছেদঃ ২: সালাত কোথায় ফরয হয়েছে?                                                                                                                             হাদিস একাডেমি নাম্বারঃ ৪৫২, আন্তর্জাতিক নাম্বারঃ                         ৪৫৩                                                                                                                                         ৪৫২. সুলায়মান ইবনু দাউদ (রহ.) ..... আনাস ইবনু মালিক (রাঃ) হতে বর্ণিত যে, সালাত মক্কায় ফরয করা হয়েছে। দু’জন মালাক (ফেরেশতা) রাসূলুল্লাহ (সা.) -এর নিকটে আসেন। মালায়িকাহ্ (ফেরেশতাদ্বয়) তাঁকে নিয়ে যমযমের কাছে যান। তারা তাঁর পেট বিদীর্ণ করেন এবং তার ভিতরের বস্তু বের করে স্বর্ণের পাত্রে রাখেন ও যমযমের পানি দ্বারা ধুয়ে নেন। অতঃপর তাঁর মধ্যে জ্ঞান ও হিকমাত ভরে দেন।                                                             সহীহ: নাসায়ী হাদীসটি এককভাবে বর্ণনা করেছেন, “সুনানুল কুবরা" ৩১৬। [দ্রঃ ৪৪৮ নং প্রথমাংশ]
453 | পরিচ্ছেদঃ ৩: সালাত কেমন করে ফরয হয়েছে?                                                                                                                             হাদিস একাডেমি নাম্বারঃ ৪৫৩, আন্তর্জাতিক নাম্বারঃ                         ৪৫৪                                                                                                                                         ৪৫৩. ইসহাক ইবনু ইব্রাহীম (রহ.) ..... ‘আয়িশাহ্ (রাঃ) হতে বর্ণিত। তিনি বলেন, প্রথমত সালাত দু' রাক'আত করে ফরয করা হয়েছিল। পরে সফরের সালাত পূর্বের মতো রাখা হয় এবং আবাসের সালাত পূর্ণ করা হয়।                                                             সহীহ: বুখারী ১০৯০, মুসলিম ৬৮৫, সহীহ আবূ দাউদ ১০৮২।
454 | পরিচ্ছেদঃ ৩: সালাত কেমন করে ফরয হয়েছে?                                                                                                                             হাদিস একাডেমি নাম্বারঃ ৪৫৪, আন্তর্জাতিক নাম্বারঃ                         ৪৫৫                                                                                                                                         ৪৫৪. মুহাম্মাদ ইবনু হাশিম আল বা'লাবাকী (রহ.) ..... আবূ ‘আমর ও আওযাঈ (রহ.) হতে বর্ণিত যে, তিনি যুহরী (রহ.)-কে রাসূলুল্লাহ (সা.)-এর মক্কাহ্ হতে মদীনায় হিজরতের আগের সালাত সম্পর্কে জিজ্ঞেস করলেন। জবাবে তিনি বললেন, 'উরওয়াহ্ (রাঃ) আমাকে ‘আয়িশাহ্ (রাঃ) হতে বর্ণনা করেন যে, তিনি বলেছেন, আল্লাহ তা'আলা প্রথমতঃ তাঁর রসূলের উপর দুই দুই রাকআত করে সালাত ফরয করেন। পরে আবাসের সালাত চার রাকআতে পূর্ণ করা হয় এবং সফরে আগের বিধান অনুযায়ী দু'রাকআতই বহাল রাখা হয়।                                                             সহীহ: ইমাম নাসায়ী হাদীসটি এককভাবে বর্ণনা করেছেন।
455 | পরিচ্ছেদঃ ৩: সালাত কেমন করে ফরয হয়েছে?                                                                                                                             হাদিস একাডেমি নাম্বারঃ ৪৫৫, আন্তর্জাতিক নাম্বারঃ                         ৪৫৬                                                                                                                                         ৪৫৫. কুতায়বাহ্ (রহ.) ..... ‘আয়িশাহ্ (রাঃ) হতে বর্ণিত। তিনি বলেন, সালাত দু' দু' রাকআত করে ফরয করা হয়। পরবর্তীতে সফর অবস্থায় সালাত পূর্বের মতো থাকে এবং আবাস অবস্থায় তা বাড়িয়ে দেয়া হয়।                                                             সহীহ: বুখারী ৩৫০, মুসলিম ৬৮৫।
456 | পরিচ্ছেদঃ ৩: সালাত কেমন করে ফরয হয়েছে?                                                                                                                             হাদিস একাডেমি নাম্বারঃ ৪৫৬, আন্তর্জাতিক নাম্বারঃ                         ৪৫৭                                                                                                                                         ৪৫৬. ‘আমর ইবনু ‘আলী (রহ.) ..... ইবনু আব্বাস (রাঃ) হতে বর্ণিত। তিনি বলেন, নবী (সা.) -এর ওপর আবাসে চার রাকআত ও সফর অবস্থায় দুই রাকআত এবং ভয়কালীন অবস্থায় (ইমামের সঙ্গে) এক রাকআত করে সালাত ফরয করা হয়েছে।                                                             সহীহ: মুসলিম ৬৮৭, আবূ দাউদ ২২৪৭, ইবনু মাজাহ ১০৬৮, সহীহ ইবনু খুযায়মা ৩০৪।
457 | পরিচ্ছেদঃ ৩: সালাত কেমন করে ফরয হয়েছে?                                                                                                                             হাদিস একাডেমি নাম্বারঃ ৪৫৭, আন্তর্জাতিক নাম্বারঃ                         ৪৫৮                                                                                                                                         ৪৫৭. ইউসুফ ইবনু সাঈদ (রহ.) ..... উমাইয়াহ্ ইবনু 'আবদুল্লাহ ইবনু খালিদ ইবনু আসীদ (রহ.) হতে বর্ণিত। তিনি আবদুল্লাহ ইবনু উমার (রাঃ)-কে জিজ্ঞেস করলেন, আপনি কেমন করে সালাত কসর করেন, আর আল্লাহ তো বলেছেন, “তোমরা যদি (কাফিরদের) ভয়ের আশংকা কর তা হলে সালাত কসর করলে গুনাহ হবে না।” ইবনু উমার (রাঃ) বললেন, ভাতিজা! রাসূলুল্লাহ (সা.) -এর আবির্ভাব আমাদের মাঝে এমন অবস্থায় হয়েছে যে, তখন আমরা বিপথগামী ছিলাম। অতঃপর তিনি আমাদের শিক্ষা দিয়েছেন, আর তাঁর শিক্ষার মধ্যে এটা ছিল যে, আল্লাহ আমাদেরকে সফরে সালাত দুই রাক'আত করে আদায় করার নির্দেশ দিয়েছেন। শু’আয়সী বলেছেন, ইমাম যুহরী আবদুল্লাহ ইবনু আবূ বাকর (রাঃ) হতে এ হাদীস বর্ণনা করতেন।                                                             সহীহ: ইবনু মাজাহ ১০৬৬, সহীহ ইবনু খুযায়মাহ ৯৪৬।
458 | পরিচ্ছেদঃ ৪: দিনে ও রাতে কত ওয়াক্ত সালাত ফরয হয়েছে?                                                                                                                             হাদিস একাডেমি নাম্বারঃ ৪৫৮, আন্তর্জাতিক নাম্বারঃ                         ৪৫৯                                                                                                                                         ৪৫৮. কুতায়বাহ্ (রহ.) ..... ত্বলহাহ্ ইবনু উবায়দুল্লাহ (রাঃ) হতে বর্ণিত। তিনি বলেন, নাজদ এলাকার অধিবাসী এক লোক রাসূলুল্লাহ (সা.) -এর নিকট এলো। তার মাথার চুল ছিল এলোমেলো। আমরা তার গুন গুন আওয়াজ শুনছিলাম কিন্তু সে কি বলছিল তা আমরা বুঝতে পারছিলাম না। সে আরো নিকটবর্তী হল এবং ইসলাম সম্পর্কে জিজ্ঞেস করতে শুরু করল। রাসূলুল্লাহ (সা.) তার প্রশ্নের জবাবে বললেন, রাত ও দিনে পাঁচ ওয়াক্ত সালাত তোমার জন্যে ফরয। সে জিজ্ঞেস করল, এগুলো ছাড়া আমার ওপরে আরো (অতিরিক্ত করণীয়) কিছু আছে কি? তিনি (সা.) বললেন, না, তবে নফল আদায় করতে পার। রাসূলুল্লাহ (সা.) - বললেন, আর রমাযানের এক মাসের সওম (রোযা)। সে জিজ্ঞেস করল, এ এক মাস সাওম (রোযা) ছাড়া আমার ওপরে আরো সওম আছে কি? তিনি (সা.) বললেন, না, তবে নফল রোযা পালন করতে পার। রাসূলুল্লাহ (সা.) তাকে যাকাতের কথা বললেন, সে জিজ্ঞেস করল- এ যাকাত ছাড়া আমার ওপরে আরো কোন (দানের হুকুম) আছে কি? তিনি (সা.) বললেন, না, তবে নফল দান করতে পার। তারপর সে ব্যক্তি এ কথা বলতে বলতে চলে গেল- “আল্লাহর শপথ! আমি এ (হুকুম)-গুলোর উপর অতিরিক্ত কিছু করবো না এবং এগুলো হতে কমও করবো না। রাসূলুল্লাহ (সা.) বললেন, সে সফল হবে যদি তার কথায় সত্যবাদী হয়।                                                             সহীহ: বুখারী ৪৬, মুসলিম ১১, সহীহ আবূ দাউদ ৪১৪, আস্ সহীহাহ্ ২৭৯৪।
459 | পরিচ্ছেদঃ ৪: দিনে ও রাতে কত ওয়াক্ত সালাত ফরয হয়েছে?                                                                                                                             হাদিস একাডেমি নাম্বারঃ ৪৫৯, আন্তর্জাতিক নাম্বারঃ                         ৪৬০                                                                                                                                         ৪৫৯. কুতায়বাহ্ (রহ.) ..... আনাস (রাঃ) হতে বর্ণিত। তিনি বলেন, এক ব্যক্তি রাসূলুল্লাহ (সা.) -কে জিজ্ঞেস করল, হে আল্লাহর রসূল! আল্লাহ তা'আলা তাঁর বান্দার ওপরে কত ওয়াক্ত সালাত ফরয করেছেন? তিনি (সা.) উত্তরে বললেন, আল্লাহ তার বান্দার ওপরে পাঁচ ওয়াক্ত সালাত ফরয করেছেন। সে ব্যক্তি জিজ্ঞেস করল, হে আল্লাহর রসূল! এগুলোর আগে ও পরে আরো কিছু (করণীয়) আছে কি? তিনি (সা.) বললেন, আল্লাহ তাঁর বান্দার ওপরে পাঁচ ওয়াক্ত সালাত ফরয করেছেন। তারপর সে ব্যক্তি কসম করে বলল যে, সে এগুলোর চেয়ে বেশি কিছু করবে না এবং কমও করবে না। রাসূলুল্লাহ (সা.) বললেন, সে যদি সত্যবাদী হয় তাহলে অবশ্যই সে জান্নাতে প্রবেশ করবে।                                                             সহীহ: ইমাম নাসায়ী এককভাবে বর্ণনা করেছেন।
460 | পরিচ্ছেদঃ ৫: পাঁচ ওয়াক্ত সালাতের উপর বায়আত গ্রহণ করা জরুরী                                                                                                                             হাদিস একাডেমি নাম্বারঃ ৪৬০, আন্তর্জাতিক নাম্বারঃ                         ৪৬১                                                                                                                                         ৪৬০. ‘আমর ইবনু মানসূর (রহ.) ..... ‘আওফ ইবনু মালিক আল আশজা'ঈ (রাঃ) হতে বর্ণিত। তিনি বলেন, আমরা রাসূলুল্লাহ (সা.)-এর নিকটে ছিলাম। তিনি বললেন, তোমরা কি আল্লাহর রসূলের কাছে বায়'আত হবে না? এ কথাটি তিনি তিনবার বললেন, আমরা হাত বাড়িয়ে দিলাম এবং তাঁর নিকটে বায়'আত হলাম। তারপর আমরা বললাম, হে আল্লাহর রসূল! আমরা তো পূর্বেই আপনার নিকটে বায়'আত হয়েছি, তবে এ বায়'আত কোন্ বিষয়ের উপর? তিনি (সা.) বললেন, এ বায়'আত হলো এ কথার উপরে যে, তোমরা আল্লাহর ইবাদাত করবে এবং তার সাথে কাউকে শরীক করবে না। পাঁচ ওয়াক্ত সালাত আদায় করবে। তারপর আস্তে করে বললেন, মানুষের কাছে কিছু চাইবে না।                                                             সহীহ: মুসলিম ১০৪৩, আবূ দাউদ ১৬৪২, ইবনু মাজাহ ২৮৬৭।
461 | পরিচ্ছেদঃ ৬: পাঁচ ওয়াক্ত সালাতের হিফাযাত করা                                                                                                                             হাদিস একাডেমি নাম্বারঃ ৪৬১, আন্তর্জাতিক নাম্বারঃ                         ৪৬২                                                                                                                                         ৪৬১. কুতায়বাহ (রহ.)…. ইবনু মুহায়রীয (রহ.) হতে বর্ণিত যে, মুখদাজী নামক বানূ কিনানার জনৈক ব্যক্তি আবূ মুহাম্মাদ নামক এক ব্যক্তিকে সিরিয়ায় বলতে শুনলেন যে, বিতরের সালাত ওয়াজিব। মুখদাজী বলেন, আমি এ কথা শুনে ‘উবাদাহ ইবনুস সামিত (রাঃ)-এর কাছে গেলাম। আমি যখন তার কাছে পৌছাই তখন তিনি মসজিদে যাচ্ছিলেন। তখন আমি তাঁকে আবূ মুহাম্মাদ-এর বক্তব্য শুনালাম। ‘উবাদাহ্ (রাঃ) বললেন, আবূ মুহাম্মদ মিথ্যা বলেছেন। আমি রাসূলুল্লাহ (সা.)-কে বলতে শুনেছি, আল্লাহ তা'আলা বান্দার ওপরে পাঁচ ওয়াক্ত সালাত ফরয করেছেন। যে ব্যক্তি এ পাঁচ ওয়াক্ত সালাত আদায় করবে এবং এগুলোর মধ্যে কোন সালাত অবহেলা করে ছেড়ে দিবে না, তার জন্যে আল্লাহর ওয়াদা হলো- তিনি তাকে জান্নাতে প্রবেশ করাবেন। যে ব্যক্তি এ পাঁচ ওয়াক্ত সালাত আদায় করবে না, তার জন্যে আল্লাহর কোন ওয়া'দা নেই। ইচ্ছা করলে তাকে শাস্তি দিতে পারেন। আবার ইচ্ছা করলে জান্নাতেও প্রবেশ করাতে পারেন।                                                             সহীহ: আবূ দাউদ ১৪২০, ইবনু মাজাহ ১৪০১, মুয়াত্তা মালিক (১/১২৩) হাঃ ১৪।
462 | পরিচ্ছেদঃ ৭: পাঁচ ওয়াক্ত সালাতের ফযীলত প্রসঙ্গ                                                                                                                             হাদিস একাডেমি নাম্বারঃ ৪৬২, আন্তর্জাতিক নাম্বারঃ                         ৪৬৩                                                                                                                                         ৪৬২. কুতায়বাহ্ (রহ.) ..... আবূ হুরায়রাহ (রাঃ) হতে বর্ণিত। রাসূলুল্লাহ (সা.) বলেছেন: তোমাদের কারো গৃহ দ্বারে যদি নহর (প্রবাহিত) থাকে এবং সে যদি তাতে প্রতিদিন পাঁচবার গোসল করে তবে কি তার শরীরে কোন প্রকার ময়লা থাকতে পারে? সাহাবায়ি কিরামগণ বললেন, না, তার শরীরে কোন ময়লা থাকতে পারে না। তিনি (সা.) বলেন, পাঁচ ওয়াক্ত সালাতের উদাহরণ এরূপ। পাঁচ ওয়াক্ত সালাতের দ্বারা আল্লাহ পাপসমূহ মুছে দেন।                                                             সহীহ: বুখারী ৫২৮, মুসলিম ৬৬৭, ইওয়াউল গালীল ১৫।
463 | পরিচ্ছেদঃ ৮: সালাত পরিত্যাগকারী সম্পর্কে বিধান                                                                                                                             হাদিস একাডেমি নাম্বারঃ ৪৬৩, আন্তর্জাতিক নাম্বারঃ                         ৪৬৪                                                                                                                                         ৪৬৩. হুসায়ন ইবনু হরয়স (রহ.) ..... বুরয়দাহ্ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: আমাদের এবং কাফিরদের মধ্যে পার্থক্যকারী ‘আমল হলো সালাত। যে সালাত ছেড়ে দিল সে কুফরী করল।                                                             সহীহ: তিরমিযী ২৬২১, ইবনু মাজাহ ১০৭৯।
464 | পরিচ্ছেদঃ ৮: সালাত পরিত্যাগকারী সম্পর্কে বিধান                                                                                                                             হাদিস একাডেমি নাম্বারঃ ৪৬৪, আন্তর্জাতিক নাম্বারঃ                         ৪৬৫                                                                                                                                         ৪৬৪. আহমাদ ইবনু হারব (রহ.) ..... জাবির (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: সালাত ছেড়ে দেয়া ব্যতীত বান্দা ও কুফরের মাঝে কোন অন্তরায় নেই।                                                             সহীহ: মুসলিম ৮২, আবূ দাউদ ৪৬৭৮, তিরমিযী ২৬২০, ইবনু মাজাহ ১০৭৮।
465 | পরিচ্ছেদঃ ৯: সালাতের হিসাব-নিকাশ প্রসঙ্গে                                                                                                                             হাদিস একাডেমি নাম্বারঃ ৪৬৫, আন্তর্জাতিক নাম্বারঃ                         ৪৬৬                                                                                                                                         ৪৬৫. আবূ দাউদ (রহ.) ..... হুরয়স ইবনু কবীসাহ্ (রহ.) হতে বর্ণিত। তিনি বলেন যে, আমি মদীনাহ এসে আল্লাহর কাছে দুআ করি, হে আল্লাহ! আপনি আমাকে একজন সৎ সঙ্গী দান করুন। এরপর আমি এসে আবূ হুরায়রাহ্ (রাঃ)-এর মজলিসে বসলাম এবং তাকে বললাম যে, আমি মহান আল্লাহর কাছে একজন সৎ সঙ্গী পাওয়ার জন্যে দু'আ করেছি। অতএব, আপনি রাসূলুল্লাহ (সা.) -এর নিকট হতে শোনা এমন একটি হাদীস আমাকে বলুন যার দ্বারা আল্লাহ আমাকে উপকৃত করবেন। আবূ হুরায়রাহ্ (রাঃ) বললেন, আমি রাসূলুল্লাহ (সা.) -কে বলতে শুনেছি, কিয়ামতের দিন সর্বপ্রথম তাঁর বান্দা হতে সালাতের হিসাব নেয়া হবে। সালাত যথাযথভাবে আদায় হয়ে থাকলে সে সফল হবে ও মুক্তি পাবে। সালাত যথাযথ আদায় না হয়ে থাকলে ক্ষতিগ্রস্ত ও ধ্বংস হবে। হাম্মাম বলেন, আমি জানি না- তা কতাদাহ্-এর কথা না হাদীসের অংশ। যদি ফরয সালাত কিছু কম হয়ে থাকে তবে আল্লাহ (ফেরেশতাদের) বলবেন, দেখ আমার বান্দার কোন নফল সালাত আছে কি না? থাকলে তা দ্বারা ফরয পূর্ণ করে দেয়া হবে। এরপর অন্যান্য ‘আমালের ব্যাপারেও একই অবস্থা হবে।                                                             সহীহ: তিরমিযী ৪১৩, ইবনু মাজাহ ১৪২৫।
466 | পরিচ্ছেদঃ ৯: সালাতের হিসাব-নিকাশ প্রসঙ্গে                                                                                                                             হাদিস একাডেমি নাম্বারঃ ৪৬৬, আন্তর্জাতিক নাম্বারঃ                         ৪৬৭                                                                                                                                         ৪৬৬. আবূ দাউদ (রহ.) ..... আবূ হুরায়রাহ্ (রাঃ) হতে বর্ণিত। নবী (সা.) বলেছেন: কিয়ামতের দিন মানুষের ‘আমলের মধ্যে সর্বপ্রথম সালাতের হিসাব নেয়া হবে। যদি সালাত পরিপূর্ণরূপে পাওয়া যায় তবে পরিপূর্ণ লেখা হবে। যদি কিছু কম পাওয়া যায় তা হলে আল্লাহ বলবেন, দেখ তার নফল সালাত কিছু আছে কি না? (যদি থাকে) এগুলোর দ্বারা ফরয সালাতের ক্ষতিপূরণ করে দেয়া হবে। তারপর অন্যান্য আমলের ক্ষেত্রেও এরূপ করা হবে।                                                             সহীহ: মুসনাদে আহমাদ ৯৪৯০।
467 | পরিচ্ছেদঃ ৯: সালাতের হিসাব-নিকাশ প্রসঙ্গে                                                                                                                             হাদিস একাডেমি নাম্বারঃ ৪৬৭, আন্তর্জাতিক নাম্বারঃ                         ৪৬৮                                                                                                                                         ৪৬৭. ইসহাক্ব ইবনু ইব্রাহীম (রহ.) ..... আবূ হুরায়রাহ (রাঃ) এর সূত্রে রাসূলুল্লাহ (সা.) হতে বর্ণিত। তিনি বলেছেন, কিয়ামতের দিন বান্দা হতে সর্বপ্রথম সালাতের হিসাব নেয়া হবে। সালাত পুরোপুরি আদায় করে থাকলে তো ভালো কথা, অন্যথায় আল্লাহ তা'আলা বলবেন, দেখ, আমার বান্দার কোন নফল সালাত আছে কি না? নফল সালাত থাকলে বলবেন, এ নফল সালাত দ্বারা ফরয সালাত পূর্ণ করে দাও।                                                             সহীহ: মুসনাদে আহমাদ ১৬৯৯৫, ইমাম হায়সামী তাঁর “মাজমাউয মাওয়ারিদ (১/২৯১); এর সকল বর্ণনাকারী সহীহ।
468 | পরিচ্ছেদঃ ১০: সালাত আদায়কারীর সাওয়াব                                                                                                                             হাদিস একাডেমি নাম্বারঃ ৪৬৮, আন্তর্জাতিক নাম্বারঃ                         ৪৬৯                                                                                                                                         ৪৬৮. মুহাম্মাদ ইবনু 'উসমান ইবনু আবূ সফওয়ান আস্ সাকাফী (রহ.) ..... আবূ আইয়ূব (রাঃ) হতে বর্ণিত। এক ব্যক্তি বলল, হে আল্লাহর রসূল! আপনি আমাকে এমন একটি ‘আমলের কথা বলুন, যা আমাকে জান্নাতে প্রবেশ করাবে। রাসূলুল্লাহ (সা.) বললেন, আল্লাহর ইবাদাত কর এবং তার সাথে কোন কিছু শরীক করবে না। সালাত আদায় করবে, যাকাত দিবে, আত্মীয়তার সম্পর্ক বজায় রাখবে। (জবাব দেয়ার পর) প্রশ্নকারীকে বললেন, উটের লাগাম ছেড়ে দাও। যেহেতু তিনি (সা.) তখন উটের উপর সওয়ার হয়ে কোথাও যাচ্ছিলেন, এ অবস্থায় গ্রাম্য লোকটি তাঁর উটের লাগাম ধরে প্রশ্ন করেছিল।                                                             সহীহ: বুখারী ৫৯৮৩, মুসলিম ১৩।
469 | পরিচ্ছেদঃ ১১: আবাসে যুহরের সালাতের রাকআত সংখ্যা                                                                                                                             হাদিস একাডেমি নাম্বারঃ ৪৬৯, আন্তর্জাতিক নাম্বারঃ                         ৪৭০                                                                                                                                         ৪৬৯. কুতায়বাহ্ (রহ.) ..... আনাস (রাঃ) হতে বর্ণিত। তিনি বলেন, আমি নবী (সা.) -এর সাথে মদীনায় যুহরের সালাত চার রাকআত আদায় করেছি এবং যুলহুলায়ফাতে ‘আসরের সালাত (সফরের কারণে) দু' রাকআত আদায় করেছি।                                                             সহীহ: বুখারী ১০৮৯, ১৫৪৭; মুসলিম ৬৯০, তিরমিযী ৫৫২।
470 | পরিচ্ছেদঃ ১২: সফর অবস্থায় যুহরের সালাত (কত রাকআত)                                                                                                                             হাদিস একাডেমি নাম্বারঃ ৪৭০, আন্তর্জাতিক নাম্বারঃ                         ৪৭১                                                                                                                                         ৪৭০. মুহাম্মাদ ইবনুল মুসান্না (রহ.)… আবূ জুহায়ফাহ (রাঃ) হতে বর্ণিত। তিনি বলেন, রাসূলুল্লাহ (সা.) দ্বিপ্রহরে বাত্বহা নামক জায়গায় আসেন। তারপর উযূ করেন এবং যুহরের ও আসরের সালাত দু’রাকআত করে আদায় করেন। এ সময় তাঁর সামনে একটি লাঠি ছিল।                                                             সহীহ: বুখারী ১৮৭, মুসলিম ৫০৩, সহীহ আবূ দাউদ ৬৮৯।
471 | পরিচ্ছেদঃ ১৩: ‘আসরের সালাতের ফযীলত                                                                                                                             হাদিস একাডেমি নাম্বারঃ ৪৭১, আন্তর্জাতিক নাম্বারঃ                         ৪৭২                                                                                                                                         ৪৭১. মাহমূদ ইবনু গয়লান (রহ.)…. উমারাহ ইবনু রুওয়াইবাহ আস সাকাফী (রাঃ) হতে বর্ণিত। তিনি বলেন, আমি রাসূলুল্লাহ (সা.) -কে বলতে শুনেছি, যে ব্যক্তি সূর্যোদয় হওয়ার আগের (ফজরের) সালাত এবং সূর্যাস্ত যাওয়ার আগের ('আসরের) সালাত আদায় করবে, সে কখনো জাহান্নামে প্রবেশ করবে না।                                                             সহীহ: মুসলিম ৬৩৪, আবূ দাউদ ৪২৭, সহীহ আবূ দাউদ ৪৫৪।
472 | পরিচ্ছেদঃ ১৪: ‘আসরের সালাত যত্ন সহকারে আদায় করা                                                                                                                             হাদিস একাডেমি নাম্বারঃ ৪৭২, আন্তর্জাতিক নাম্বারঃ                         ৪৭৩                                                                                                                                         ৪৭২. কুতায়বাহ (রহ.)… নবী (সা.) এর স্ত্রী আয়িশা (রাঃ) এর মুক্তপ্রাপ্ত দাস আবূ ইউনুস (রাঃ) হতে বর্ণিত। তিনি বলেন, “আয়িশাহ্ (রাঃ) আমাকে এক কপি কুরআনুল কারীম লিখার জন্যে নির্দেশ দেন এবং বলেন, যখন –  তোমরা সালাতের প্রতি যত্নবান হও, বিশেষ করে মধ্যবর্তী সালাতের প্রতি”- (সূরা আল বাক্বারাহ ২: ২৩৮) এ আয়াত পর্যন্ত পৌছবে তখন আমাকে সংবাদ দিও। তারপর আমি ঐ আয়াত পর্যন্ত পৌছে তাকে জানালাম। এরপর তিনি আমার দ্বারা লিখালেন - অর্থাৎ, “তোমরা সালাতের প্রতি যত্নবান হবে বিশেষত মধ্যবর্তী সালাত ও ‘আর সালাতের প্রতি এবং আল্লাহর উদ্দেশে তোমরা বিনীতভাবে দাঁড়াবে।” অতঃপর বললেন, “আমি রাসূলুল্লাহ (সা.) এর কাছে এরুপ শুনেছি।                                                             সহীহ: মুসলিম ৬২৯, আবূ দাউদ ৪১০, তিরমিযী ২৯৮২, ৩১৭৮; মুয়াত্তা মালিক (১/২৫)।
473 | পরিচ্ছেদঃ ১৪: ‘আসরের সালাত যত্ন সহকারে আদায় করা                                                                                                                             হাদিস একাডেমি নাম্বারঃ ৪৭৩, আন্তর্জাতিক নাম্বারঃ                         ৪৭৪                                                                                                                                         ৪৭৩. মুহাম্মাদ ইবনু আব্দুল আ’লা (রহ.)…. আলী (রাঃ) এর সুত্রে নবী (সা.) হতে বর্ণিত। তিনি বলেন, (খন্দকের যুদ্ধে) কাফিররা সূর্যাস্ত পর্যন্ত আমাদেরকে সালাতুল উসত্বা হতে বিরত রেখেছিল।                                                             সহীহ: বুখারী ৪৫৩৩, মুসলিম ৬২৭, তিরমিযী ২৯৮৪, সহীহ আবূ দাউদ ৪৩৬।
474 | পরিচ্ছেদঃ ১৫: যে ব্যক্তি ‘আসরের সালাত ছেড়ে দেয়                                                                                                                             হাদিস একাডেমি নাম্বারঃ ৪৭৪, আন্তর্জাতিক নাম্বারঃ                         ৪৭৫                                                                                                                                         ৪৭৪. উবায়দুল্লাহ ইবনু সা’ঈদ (রহ.)… আবূ মালিহ (রহ.) হতে বর্ণিত। তিনি বলেন, একদা মেঘাচ্ছন্ন দিনে আমরা বুরয়দাহ্ (রাঃ)-এর সঙ্গে ছিলাম। তখন তিনি বললেন, অবিলম্বে সালাত আদায় করে নাও, কেননা রাসূলুল্লাহ (সা.) বলেছেন: যে ব্যক্তি ‘আসরের সালাত ছেড়ে দিল তার সকল ‘আমল ধ্বংস হয়ে গেল।                                                             সহীহ: বুখারী ৫৫৩, ৫৯৪; বাগাবী’র শারহুস সুন্নাহ ৩৭০, ইরওয়াউল গালীল ২৫৫।
475 | পরিচ্ছেদঃ ১৬: বাড়িতে আসরের সালাতের রাকআত সংখ্যা                                                                                                                             হাদিস একাডেমি নাম্বারঃ ৪৭৫, আন্তর্জাতিক নাম্বারঃ                         ৪৭৬                                                                                                                                         ৪৭৫. ইয়াকূব ইবনু ইবরাহীম (রহ.) ..... আবূ সাঈদ আল খুদরী (রাঃ) হতে বর্ণিত। তিনি বলেন রাসূলুল্লাহ (সা.) যুহর ও আসরের সালাতে কতক্ষণ কিয়াম করতেন আমরা অনুমান করতাম। একবার আমরা যুহরের সালাতে তার কিয়ামের অনুমান করলাম যে, তিনি প্রথম দুই রাকআতে সূরায়ে সাজদার ত্রিশ আয়াত পরিমাণ এবং পরবর্তী দু'রাকআতে এর অর্ধেক পরিমাণ পড়ার সময় পর্যন্ত কিয়াম করলেন। আসরের সালাতের কিয়ামের অনুমান করলাম যে, প্রথম দু' রাক'আতে যুহরের শেষ দু' রাকআতের সময় পরিমাণ এবং শেষ রাক'আতে এর অর্ধেক পরিমাণ সময় কিয়াম করলেন।                                                             সহীহ: মুসলিম ৪৫২, আবূ দাউদ ৮০৪, সহীহ আবূ দাউদ ৭৬৬।
476 | পরিচ্ছেদঃ ১৬: বাড়িতে আসরের সালাতের রাকআত সংখ্যা                                                                                                                             হাদিস একাডেমি নাম্বারঃ ৪৭৬, আন্তর্জাতিক নাম্বারঃ                         ৪৭৭                                                                                                                                         ৪৭৬. সুওয়াইদ ইবনু নাসর (রহ.) ..... আবূ সাঈদ আল খুদরী (রাঃ) হতে বর্ণিত। তিনি বলেন, রাসূলুল্লাহ (সা.) যুহরের সালাতে দাঁড়াতেন এবং প্রত্যেক রাকআতে ত্রিশ আয়াত পরিমাণ তিলাওয়াত করতেন। এবং ‘আসরের প্রথম দু' রাকআতে পনের আয়াত পরিমাণ তিলাওয়াত করতেন।                                                             সহীহ: মুসলিম ৪৫২, আবূ দাউদ ৮০৪। হাদীসটির সনদ সহীহ, এর সকল বর্ণনাকারী সিকাহ।
477 | পরিচ্ছেদঃ ১৭: সফর অবস্থায় ‘আসরের সালাত প্রসঙ্গে                                                                                                                             হাদিস একাডেমি নাম্বারঃ ৪৭৭, আন্তর্জাতিক নাম্বারঃ                         ৪৭৮                                                                                                                                         ৪৭৭. কুতায়বাহ্ (রহ.) ..... আনাস ইবনু মালিক (রাঃ) হতে বর্ণিত। নবী (সা.) মদীনাতে যুহরের সালাত চার রাকআত এবং যুলহুলায়ফায় (সফর অবস্থায়) “আসরের সালাত দু' রাক্আত আদায় করলেন।                                                             সহীহ: বুখারী ১৫৪৭, মুসলিম ৬৯০। [দ্রঃ ৪৬৯]।
478 | পরিচ্ছেদঃ ১৭: সফর অবস্থায় ‘আসরের সালাত প্রসঙ্গে                                                                                                                             হাদিস একাডেমি নাম্বারঃ ৪৭৮, আন্তর্জাতিক নাম্বারঃ                         ৪৭৯                                                                                                                                         ৪৭৮. সুওয়াইদ ইবনু নাসর (রহ.) ..... নাওফাল ইবনু মু'আবিয়াহ্ (রাঃ) হতে বর্ণিত। তিনি রাসূলুল্লাহ (সা.) -কে বলতে শুনেছেন, যে ব্যক্তির ‘আসরের সালাত ছুটে গেল তার পরিজন ও ধন-সম্পদ যেন ছিনতাই হয়ে গেল। এ হাদীসের বর্ণনাকারী ইরাক ইবনু মালিক বলেন, আমাকে ‘আবদুল্লাহ ইবনু উমার (রাঃ) বলেছেন যে, তিনি রাসূলুল্লাহ (সা.) -কে বলতে শুনেছেন, যে ব্যক্তির ‘আসরের সালাত ছুটে গেল তার পরিজন ও ধন-সম্পদ যেন লুট হয়ে গেল।                                                             সহীহ: ইমাম নাসায়ী এককভাবে বর্ণনা করেছেন; তা'লীকুর রাগীব ১/১৬৯।
479 | পরিচ্ছেদঃ ১৭: সফর অবস্থায় ‘আসরের সালাত প্রসঙ্গে                                                                                                                             হাদিস একাডেমি নাম্বারঃ ৪৭৯, আন্তর্জাতিক নাম্বারঃ                         ৪৮০                                                                                                                                         ৪৭৯. ঈসা ইবনু হাম্মাদ (রহ.)… নাওফাল ইবনু মু’আবিয়াহ (রাঃ) হতে বর্ণিত। তিনি বলেন, আমি রাসূলুল্লাহ (সা.)-কে বলতে শুনেছি যে, সালাতের মধ্যে এমন সালাত রয়েছে যদি কারো হতে তা ছুটে যায় তা হলে তার পরিবার-পরিজন ও ধন-সম্পদ যেন লুট হয়ে গেল। আবদুল্লাহ ইবনু উমার বলেন, আমি রাসূলুল্লাহ (সা.) -কে (এ সম্পর্কে) বলতে শুনেছি, তা হলো ‘আসরের সালাত।                                                             সহীহ: ইমাম নাসায়ী এককভাবে বর্ণনা করেছেন
480 | পরিচ্ছেদঃ ১৭: সফর অবস্থায় ‘আসরের সালাত প্রসঙ্গে                                                                                                                             হাদিস একাডেমি নাম্বারঃ ৪৮০, আন্তর্জাতিক নাম্বারঃ                         ৪৮১                                                                                                                                         ৪৮০. ‘উবায়দুল্লাহ ইবনু সা'দ ইবনু ইব্রাহীম ইবনু সা'দ (রহ.) ..... ‘ইরাক ইবনু মালিক (রাঃ) হতে বর্ণিত। তিনি বলেন, আমি নাওফাল ইবনু মু’আবিয়াহ্ (রাঃ)-কে বলতে শুনেছি, সালাতের মধ্যে এমন এক সালাত রয়েছে যে ব্যক্তি হতে তা ছুটে গেল তার পরিবার-পরিজন ও ধন-সম্পদ যেন ছিনতাই হয়ে গেল। ইবনু উমার (রাঃ) বলেন, রাসূলুল্লাহ (সা.) বলেছেন: তা হচ্ছে ‘আসরের সালাত।                                                             সহীহ: ইমাম নাসায়ী এককভাবে বর্ণনা করেছেন
481 | পরিচ্ছেদঃ ১৮: মাগরিবের সালাত প্রসঙ্গে                                                                                                                             হাদিস একাডেমি নাম্বারঃ ৪৮১, আন্তর্জাতিক নাম্বারঃ                         ৪৮২                                                                                                                                         ৪৮১. মুহাম্মাদ ইবনু আবদুল আ’লা (রহ.)… সালামাহ ইবনু কুহায়ল (রহ.) হতে বর্ণিত। তিনি বলেন, আমি সাঈদ ইবনু জুবায়র (রাঃ)-কে দেখেছি যে, তিনি মুযদালিফায় মাগরিবের তিন রাকআত এবং ‘ইশার দু’ রাকআত সালাত আদায় করলেন এবং বললেন, ‘আবদুল্লাহ ইবনু উমার (রাঃ) তাদেরসহ এ জায়গায় এরূপ করেছেন এবং রাসূলুল্লাহ (সা.) ও এ জায়গায় এরূপই করেছিলেন।                                                             সহীহ: বুখারী ১৬৭৫, মুসলিম ১২৮৮, আবূ দাউদ ১৯৩২, তিরমিযী ৮৮৮, ৮৯৪।
482 | পরিচ্ছেদঃ ১৯: ‘ইশার সালাতের ফযীলত                                                                                                                             হাদিস একাডেমি নাম্বারঃ ৪৮২, আন্তর্জাতিক নাম্বারঃ                         ৪৮৩                                                                                                                                         ৪৮২. নাসর ইবনু আলী ইবনু নাসর (রহ.) ..... ‘আয়িশাহ্ (রাঃ) হতে বর্ণিত। তিনি বলেন রাসূলুল্লাহ (সা.) একবার ‘ইশার সালাত আদায় করতে বিলম্ব করলেন। ফলে ‘উমার (রাঃ) তাঁকে নিবেদন করে বললেন যে, মহিলা ও শিশুগণ ঘুমিয়ে পড়েছে। তখন রাসূলুল্লাহ (সা.) বের হয়ে বললেন, তোমরা ব্যতীত আর কেউ এ সালাত আদায় করে না। তখন মদীনাবাসী ব্যতীত আর অন্য কেউ এ সালাত আদায় করত না।                                                             সহীহ: বুখারী ৫৬৬, ৫৬৯; মুসলিম ৬৩৮।
483 | পরিচ্ছেদঃ ২০: সফরে ‘ইশার সালাত (দু’ রাকআত)                                                                                                                             হাদিস একাডেমি নাম্বারঃ ৪৮৩, আন্তর্জাতিক নাম্বারঃ                         ৪৮৪                                                                                                                                         ৪৮৩. ‘আমর ইবনু ইয়াযীদ (রহ.) ..... হাকাম (রহ.) হতে বর্ণিত। তিনি বলেন, সা'ঈদ ইবনু জুবায়র (রহ.) আমাদেরকে সাথে নিয়ে মুযদালিফায় একবার ইকামত দিয়ে মাগরিবের তিন রাক্আত সালাত আদায়ন্তে সালাম ফিরালেন, এরপর ‘ইশার দু' রাকআত সালাত আদায় করলেন। এরপর বললেন, ‘আবদুল্লাহ ইবনু উমার (রাঃ) এরূপ করেছেন এবং তিনি বলেছেন যে, রাসূলুল্লাহ (সা.) -ও এরূপ করেছেন।                                                             সহীহ: মুসলিম ১২৮৮, আবূ দাউদ ১৯৩২, তিরমিযী ৮৮৮। [দ্রঃ ৪৮১]
484 | পরিচ্ছেদঃ ২০: সফরে ‘ইশার সালাত (দু’ রাকআত)                                                                                                                             হাদিস একাডেমি নাম্বারঃ ৪৮৪, আন্তর্জাতিক নাম্বারঃ                         ৪৮৫                                                                                                                                         ৪৮৪. ‘আমর ইবনু ইয়াযীদ (রহ.) ..... সা'ঈদ ইবনু জুবায়র (রহ.) হতে বর্ণিত। তিনি বলেন, আমি ‘আবদুল্লাহ ইবনু উমার (রাঃ)-কে মুযদালিফায় মাগরিবের তিন রাকআত এবং ‘ইশার দুই রাকআত সালাত আদায় করতে দেখেছি। তিনি (আবদুল্লাহ ইবনু উমার) বললেন, আমি রাসূলুল্লাহ (সা.) -কে এখানে এরূপ করতে দেখেছি।                                                             সহীহ: মুসলিম ১২৮৮, আবূ দাউদ ১৯৩২, তিরমিযী ৮৮৮। [দ্রঃ ৪৮১]
485 | পরিচ্ছেদঃ ২১: জামা'আতে সালাত আদায় করার ফযীলত                                                                                                                             হাদিস একাডেমি নাম্বারঃ ৪৮৫, আন্তর্জাতিক নাম্বারঃ                         ৪৮৬                                                                                                                                         ৪৮৫. কুতায়বাহ্ (রহ.) ..... আবূ হুরায়রাহ্ (রাঃ) হতে বর্ণিত। রাসূলুল্লাহ (সা.) বলেছেন যে, রাত ও দিনে মালায়িকাহ্ (ফেরেশতাগণ) পালাক্রমে তোমাদের কাছে আসে এবং ফজর ও ‘আসরের সময় তারা একত্রিত হয়। তারপর যে সকল মালাক (ফেরেশতা) রাতে তোমাদের নিকটে ছিল তারা যখন উপরে উঠে যায় তখন আল্লাহ তাদেরকে প্রশ্ন করেন, অথচ তিনি সর্বজ্ঞ, আমার বান্দাদের তোমরা কোন অবস্থায় রেখে এসেছো? জবাবে মালায়িকাহ্ বলে থাকে, আমরা যখন চলে আসি তখন আপনার বান্দাগণ ফজরের সালাত আদায় করছিল। আমরা যখন তাদের নিকটে গমন করছিলাম তখন তারা (আসরের) সালাত আদায় করছিল।                                                             সহীহ: বুখারী ৫৫৫, মুসলিম ৬৩২, যিলালুল জান্নাহ্ ৪৯১।
486 | পরিচ্ছেদঃ ২১: জামা'আতে সালাত আদায় করার ফযীলত                                                                                                                             হাদিস একাডেমি নাম্বারঃ ৪৮৬, আন্তর্জাতিক নাম্বারঃ                         ৪৮৭                                                                                                                                         ৪৮৬. কাসীর ইবনু ‘উবায়দ (রহ.) ..... আবূ হুরায়রাহ (রাঃ) হতে বর্ণিত। রাসূলুল্লাহ (সা.) বলেছেন: একা সালাত আদায় করার চেয়ে জামা'আতে সালাত আদায় করার ফযীলত পঁচিশ গুণ বেশি। রাতে ও দিনে (আগমনকারী) ফেরেশতাদল ফজরের সালাতের সময় একত্রিত হয়। সুতরাং এ বিষয়ে তোমরা এ আয়াতটি পাঠ করতে পার- “এবং কায়িম করবে ফজরের সালাত। ফজরের সালাত বিশেষভাবে পরিলক্ষিত হয়” (সূরাহ্ বানী ইসরাঈল ১৭: ৭৮)।”                                                             সহীহ: বুখারী ৬৪৮, মুসলিম ৬৪৯, তিরমিযী ২১৬, ইবনু মাজাহ ৭৮৭।
487 | পরিচ্ছেদঃ ২১: জামা'আতে সালাত আদায় করার ফযীলত                                                                                                                             হাদিস একাডেমি নাম্বারঃ ৪৮৭, আন্তর্জাতিক নাম্বারঃ                         ৪৮৮                                                                                                                                         ৪৮৭. ‘আমর ইবনু ‘আলী ও ইয়া'কুব ইবনু ইব্রাহীম (রহ.) ..... উমার ইবনু রুওয়াইবাহ্ (রাঃ) হতে বর্ণিত। তিনি বলেন, আমি রাসূলুল্লাহ (সা.) -কে বলতে শুনেছি, যে ব্যক্তি সূর্যোদয়ের পূর্বে ফজরের সালাত এবং সূর্যাস্ত যাওয়ার পূর্বে ‘আসরের সালাত আদায় করবে সে ব্যক্তি জাহান্নামের প্রবেশ করবে না।                                                             সহীহ: মুসলিম ৬৩৪, আবূ দাউদ ৪২৭। [দ্রঃ ৪৭১]
488 | পরিচ্ছেদঃ ২২: ক্বিবলামুখী হওয়া ফরয প্রসঙ্গে                                                                                                                             হাদিস একাডেমি নাম্বারঃ ৪৮৮, আন্তর্জাতিক নাম্বারঃ                         ৪৮৯                                                                                                                                         ৪৮৮. মুহাম্মাদ ইবনু বাশশার (রহ.) ..... বারা ইবনু ‘আযিব (রাঃ) হতে বর্ণিত। তিনি বলেন, আমরা নবী (সা.) -এর সাথে ষোল মাস বা সতের মাস বায়তুল মাক্বদিস অভিমুখী হয়ে সালাত আদায় করি। পরবর্তীতে (বায়তুল্লাহ) অভিমুখী হয়ে সালাত আদায় করার নির্দেশ আসে।                                                             সহীহ: বুখারী ১৪৯২, মুসলিম ৫২৫, ইরওয়াউল গালীল ৪৯০।
489 | পরিচ্ছেদঃ ২২: ক্বিবলামুখী হওয়া ফরয প্রসঙ্গে                                                                                                                             হাদিস একাডেমি নাম্বারঃ ৪৮৯, আন্তর্জাতিক নাম্বারঃ                         ৪৯০                                                                                                                                         ৪৮৯. মুহাম্মাদ ইবনু ইসমাঈল ইবনু ইব্রাহীম (রহ.) ..... বারা ইবনু ‘আযিব (রাঃ) হতে বর্ণিত। তিনি বলেন, রাসূলুল্লাহ (সা.) মদীনায় আসার পর ষোল মাস পর্যন্ত বায়তুল মাক্বদিস অভিমুখী হয়ে সালাত আদায় করেন। তারপর তিনি (সা.) কা'বাহ্ অভিমুখী হয়ে সালাত আদায় করার নির্দেশপ্রাপ্ত হলেন। কিবলাহ পরিবর্তনের সময় নবী (সা.) -এর সাথে সালাত আদায়কারী এক ব্যক্তি (সালাতের পর) আনসারদের এক জামা'আতের নিকট দিয়ে যাচ্ছিল। (তারা তখন সালাতরত অবস্থায় ছিলেন) সে বলল, আমি সাক্ষ্য দিচ্ছি যে, রাসূলুল্লাহ (সা.) কা'বাহ্ অভিমুখী হয়ে সালাত আদায় করতে আদিষ্ট হয়েছেন। এ কথা শুনে তাঁরা কা'বাহ অভিমুখী হয়ে সালাত আদায় করেন।                                                             সহীহ: নাসায়ী’র “সুনানুল কুবরা ১১০০০।
490 | পরিচ্ছেদঃ ২৩: যে অবস্থায় কিবলাহ্ ছাড়া অন্যদিকে মুখ করে সালাত আদায় করা বৈধ                                                                                                                             হাদিস একাডেমি নাম্বারঃ ৪৯০, আন্তর্জাতিক নাম্বারঃ                         ৪৯১                                                                                                                                         ৪৯০. ‘ঈসা ইবনু হাম্মাদ যুগবাহ্ ও আহমাদ ইবনু ‘আমর ইবনুস সারহ ও হারিস ইবনু মিসকীন (রহ.) ..... ‘আবদুল্লাহ ইবনু উমার (রাঃ) হতে বর্ণিত। তিনি বলেন, যে কোন দিকেই অভিমুখী হয়ে রাসূলুল্লাহ (সা.) উটের পিঠের উপরে (নফল) সালাত আদায় করতেন। আর বিতরের সালাত উটের উপরেই আদায় করে নিতেন। তবে ফরয সালাত এভাবে আদায় করতেন না।                                                             সহীহ: বুখারী ১০০০, ১০৯৮; মুসলিম ৭০০, আবূ দাউদ ১১০৯।
491 | পরিচ্ছেদঃ ২৩: যে অবস্থায় কিবলাহ্ ছাড়া অন্যদিকে মুখ করে সালাত আদায় করা বৈধ                                                                                                                             হাদিস একাডেমি নাম্বারঃ ৪৯১, আন্তর্জাতিক নাম্বারঃ                         ৪৯২                                                                                                                                         ৪৯১. ‘আমর ইবনু 'আলী ও মুহাম্মাদ ইবনুল মুসান্না (রহ.) ..... ইবনু উমার (রাঃ) হতে বর্ণিত। তিনি বলেন, রাসূলুল্লাহ (সা.) মক্কাহ্ হতে মদীনাহ্ অভিমুখে যাওয়ার সময় নিজ বাহনের উপরে (নফল) সালাত আদায় করতেন। এ সম্পর্কে অত্র আয়াত নাযিল হয়,  অর্থাৎ, “তোমরা যেদিকেই মুখ ফিরাও সেদিকেই আল্লাহর চেহারা বিদ্যমান”- (সূরা আল বাক্বারাহ ২: ১১৫)।                                                             সহীহ: মুসলিম ৭০০, তিরমিযী ২৯৫৮।
492 | পরিচ্ছেদঃ ২৩: যে অবস্থায় কিবলাহ্ ছাড়া অন্যদিকে মুখ করে সালাত আদায় করা বৈধ                                                                                                                             হাদিস একাডেমি নাম্বারঃ ৪৯২, আন্তর্জাতিক নাম্বারঃ                         ৪৯৩                                                                                                                                         ৪৯২. কুতায়বাহ্ ইবনু সা'ঈদ (রহ.) ..... ‘আবদুল্লাহ ইবনু উমার (রাঃ) হতে বর্ণিত। তিনি বলেন, রাসূলুল্লাহ (সা.) সফরে সওয়ারীর উপরে (নফল) সালাত আদায় করতেন সওয়ারীর মুখ যেদিকেই থাকত না কেন। মালিক (রহ.) বলেন, ‘আবদুল্লাহ ইবনু দীনার (রহ.) বলেছেন, ইবনু উমার (রাঃ)-ও অনুরূপ করতেন।                                                             সহীহ: বুখারী ১১০৫, মুসলিম ৭০০।
493 | পরিচ্ছেদঃ ২৪: ইজতিহাদের পর ভুল প্রকাশ হওয়া                                                                                                                             হাদিস একাডেমি নাম্বারঃ ৪৯৩, আন্তর্জাতিক নাম্বারঃ                         ৪৯৪                                                                                                                                         ৪৯৩. কুতায়বাহ্ (রহ.) ..... ‘আবদুল্লাহ ইবনু উমার (রাঃ) হতে বর্ণিত। তিনি বলেন, একবার কুবার মসজিদে লোকেরা ফজরের সালাত আদায় করছিল। এমন সময় সেখানে এক ব্যক্তি এসে বলল, রাতে রাসূলুল্লাহ (সা.) -এর ওপর আল্লাহর কালাম নাযিল হয়েছে এবং তাকে কা'বার দিকে মুখ করে সালাত আদায় করার নির্দেশ দেয়া হয়েছে। তাই আপনারাও কা'বার দিকে মুখ করে সালাত আদায় করুন। তারা শামের (বায়তুল মাক্বদিসের) দিকে মুখ করে সালাত আদায় করছিলেন। এ কথা শুনে তারা (সালাতরত অবস্থায়ই) কা'বার দিকে ঘুরে গেলেন।                                                             সহীহ: বুখারী ৪০৩, ৪৪৯১; মুসলিম ৫২৬।
494 | পরিচ্ছেদঃ ১:                                                                                                                             হাদিস একাডেমি নাম্বারঃ ৪৯৪, আন্তর্জাতিক নাম্বারঃ                         ৪৯৫                                                                                                                                         ৪৯৪. কুতায়বাহ্ (রহ.) ..... ইবনু শিহাব (রহ.) হতে বর্ণিত যে, ‘উমার ইবনু ‘আবদুল আযীয (রহ.) (একদিন) আসরের সালাত একটু বিলম্বে আদায় করলে ‘উরওয়াহ্ তাঁকে বললেন, আপনি কি জানেননি যে, জিবরীল আলায়হিস সালাম নাযিল হন এবং রাসূলুল্লাহ (সা.) -এর সামনে সালাত আদায় করেন। “উমার ইবনু ‘আবদুল আযীয (রহ.) বললেন, হে ‘উরওয়াহ্! তুমি যা বলেছ তা ভালোভাবে চিন্তা করে বল। উরওয়াহ্ বললেন, আমি বাশীর ইবনু আবূ মাস্'উদ (রহ.)-কে বলতে শুনেছি। তিনি (বাশীর) বলেন, আমি আবূ মাস্'উদ-কে বলতে শুনেছি; তিনি (আবূ মাস্'ঊদ) বলেন, আমি রাসূলুল্লাহ (সা.) -কে বলতে শুনেছি যে, জিবরীল আলায়হিস সালাম অবতীর্ণ হয়ে আমার সালাতের ইমামতি করেন। অতঃপর আমি তার সাথে সালাত আদায় করি, পুনরায় তার সাথে সালাত আদায় করি, পুনরায় তাঁর সাথে সালাত আদায় করি, পুনরায় তাঁর সাথে সালাত আদায় করি, পুনরায় তার সাথে সালাত আদায় করি। তিনি তাঁর হাতের আঙ্গুলে পাঁচ ওয়াক্ত সালাত গণনা করেন।                                                             সহীহ: বুখারী ৩২২১, মুসলিম ৬১০, ইবনু মাজাহ ৬৬৮।
495 | পরিচ্ছেদঃ ২: যুহরের প্রথম ওয়াক্ত                                                                                                                             হাদিস একাডেমি নাম্বারঃ ৪৯৫, আন্তর্জাতিক নাম্বারঃ                         ৪৯৬                                                                                                                                         ৪৯৫. মুহাম্মাদ ইবনু আবদুল আ'লা (রহ.) ..... সাইয়্যার ইবনু সালামাহ্ (রাঃ) হতে বর্ণিত। তিনি বলেন, আমি আমার পিতাকে আবূ বারাযাহ্ (রাঃ)-এর নিকটে রাসূলুল্লাহ (সা.) -এর সালাত সম্পর্কে জিজ্ঞেস করতে শুনেছি। (সনদের একজন রাবী) শুবাহ্ (রাঃ) সাইয়্যার ইবনু সালামাহ্-কে বললেন, আপনি নিজে তা শুনেছেন কি? (সাইয়্যার বলেন,) হ্যাঁ! যেমন তোমার কথা শুনছি। তিনি (সাইয়্যার) বলেন, আমার পিতাকে আমি আবূ বারযাহ্ (রাঃ) -এর নিকটে রাসূলুল্লাহ (সা.) -এর সালাত সম্পর্কে প্রশ্ন করতে শুনেছি। আবূ বারাযাহ্ (রাঃ) বলেন, রাসূলুল্লাহ (সা.) - ‘ইশার সালাত কখনো অর্ধ রাতে আদায় করতেন এবং সালাতের পূর্বে নিদ্রা যাওয়া ও সালাতের পরে কথা বলা পছন্দ করতেন না। শুবাহ্ (রাঃ) বলেন, আমি আবার সাইয়্যার ইবনু সালামাহ্’র সঙ্গে দেখা করি এবং রাসূলুল্লাহ (সা.) -এর সালাত সম্পর্কে প্রশ্ন করি। তিনি বলেন, তিনি (সা.) যুহরের সালাত আদায় করতেন যখন সূর্য ঢলে পড়ত। আসরের সালাত এমন সময় আদায় করতেন যে, কোন লোক মদীনার দূরপ্রান্ত পর্যন্ত যেতে পারত এবং সূর্যের আলো তখনো উজ্জ্বল থাকত। মাগরিবের সালাত কোন সময় আদায় করতেন বলে তিনি উল্লেখ করেছিলেন তা আমার জানা নেই। আবার আমি তার সাথে দেখা করি এবং রাসূলুল্লাহ (সা.) -এর সালাত সম্পর্কে জিজ্ঞেস করি। তিনি বললেন, তিনি (সা.) ফজরের সালাত এমন সময় আদায় করতেন যে, লোকজন সালাত শেষে ফিরে যেত এবং তার পাশে বসা কোন পরিচিত লোকের দিকে তাকালে তাকে চিনতে পারত। রাবী বলেন, তিনি উক্ত সালাতে ষাট হতে একশ’ আয়াত পর্যন্ত তিলাওয়াত করতেন।                                                             সহীহ: বুখারী ৫৪৭, ৭৭১; মুসলিম ৬৪৭, ইবনু মাজাহ ৬৭৪।
496 | পরিচ্ছেদঃ ২: যুহরের প্রথম ওয়াক্ত                                                                                                                             হাদিস একাডেমি নাম্বারঃ ৪৯৬, আন্তর্জাতিক নাম্বারঃ                         ৪৯৭                                                                                                                                         ৪৯৬. কাসীর ইবনু ‘উবায়দ (রহ.) ..... যুহরী (রহ.) হতে বর্ণিত। তিনি বলেন, আনাস (রাঃ) আমার কাছে বর্ণনা করেন যে, রাসূলুল্লাহ (সা.) একবার সূর্য ঢলে পড়লে বের হলেন এবং তাদেরকে নিয়ে যুহরের সালাত আদায় করলেন।                                                             সহীহ: বুখারী ৫৪০, দারিমী (১/২৭৪)।
497 | পরিচ্ছেদঃ ২: যুহরের প্রথম ওয়াক্ত                                                                                                                             হাদিস একাডেমি নাম্বারঃ ৪৯৭, আন্তর্জাতিক নাম্বারঃ                         ৪৯৮                                                                                                                                         ৪৯৭. ইয়াকূব ইবনু ইব্রাহীম (রহ.) ..... খব্বাব (রাঃ) হতে বর্ণিত। তিনি বলেন, আমরা রাসূলুল্লাহ (সা.) -এর কাছে উত্তপ্ত বালুর অভিযোগ করলাম। তিনি (সা.) আমাদের অভিযোগ গ্রহণ করলেন না। আবূ ইসহাক (রাঃ)-কে বলা হলো, সাহাবীরা কি সালাত দ্রুত আদায় করার অভিযোগ করেছিলেন? তিনি বললেন হ্যাঁ।                                                             সহীহ: মুসলিম ৬১৯, ইবনু মাজাহ ৬৭৫।
498 | পরিচ্ছেদঃ ৩: সফরের সময় যুহরের সালাত তাড়াতাড়ি আদায় করা                                                                                                                             হাদিস একাডেমি নাম্বারঃ ৪৯৮, আন্তর্জাতিক নাম্বারঃ                         ৪৯৯                                                                                                                                         ৪৯৮. ‘উবায়দুল্লাহ ইবনু সাঈদ (রহ.) ..... হামযাতুল ‘আয়িযী (রহ.) হতে বর্ণিত। তিনি বলেন, আমি আনাস ইবনু মালিক (রাঃ)-কে বলতে শুনেছি যে, নবী (সা.) যখন কোন মানযিলে যুহরের পূর্বে অবতরণ করতেন তখন যুহরের সালাত আদায় না করে সে জায়গা ত্যাগ করতেন না। এক ব্যক্তি বলল, অর্ধেকদিন অর্থাৎ ঠিক দুপুর হলেও? তিনি বললেন, ঠিক দুপুর হলেও।                                                             সহীহ: আবূ দাউদ ১২০৫, সহীহ আবূ দাউদ ১০৮৮, মুসনাদে আহমাদ ১২১৩২, সহীহ ইবনু খুযায়মাহ্ ৩৭৫।
499 | পরিচ্ছেদঃ ৪: ঠাণ্ডার সময়ে যুহরের সালাত তাড়াতাড়ি আদায় করা                                                                                                                             হাদিস একাডেমি নাম্বারঃ ৪৯৯, আন্তর্জাতিক নাম্বারঃ                         ৫০০                                                                                                                                         ৪৯৯. ‘উবায়দুল্লাহ ইবনু সাঈদ (রহ.) ..... খালিদ ইবনু দীনার আবূ খলদাহ্ (রহ.) হতে বর্ণিত। তিনি বলেন, আমি আনাস ইবনু মালিক (রাঃ)-কে বলতে শুনেছি যে, রাসূলুল্লাহ (সা.) গরমের সময় (যুহরের সালাত) দেরীতে এবং ঠাণ্ডার সময় দ্রুত আদায় করতেন।                                                             সহীহ: বুখারী ৯০৬।
500 | পরিচ্ছেদঃ ৫: প্রচণ্ড গরম হলে যুহরের সালাত গরম কমলে আদায় করা                                                                                                                             হাদিস একাডেমি নাম্বারঃ ৫০০, আন্তর্জাতিক নাম্বারঃ                         ৫০১                                                                                                                                         ৫০০. কুতায়বাহ্ ইবনু সাঈদ (রহ.) ..... আবূ হুরায়রাহ্ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: গরম প্রচণ্ড হলে সালাত দেরী করে আদায় কর। কেননা গরমের প্রচণ্ডতা জাহান্নামের তাপ হতেই হয়ে থাকে।                                                             সহীহ: বুখারী ৫৩৩, ৫৩৬; মুসলিম ৬১৫, ইবনু মাজাহ ৬৭৭-৬৭৮।
501 | পরিচ্ছেদঃ ৫: প্রচণ্ড গরম হলে যুহরের সালাত গরম কমলে আদায় করা                                                                                                                             হাদিস একাডেমি নাম্বারঃ ৫০১, আন্তর্জাতিক নাম্বারঃ                         ৫০২                                                                                                                                         ৫০১. ইব্রাহীম ইবনু ইয়াকূব, (অন্য সনদে) ইব্রাহীম ইবনু ইয়াকূব ও ‘আমর ইবনু মানসূর (রহ.) ..... আবূ মূসা (রাঃ) হতে বর্ণিত। রাসূলুল্লাহ (সা.) বলেছেন: তোমরা যুহরের সালাত দেরী করে আদায় কর। কারণ তোমরা যে গরম অনুভব কর তা জাহান্নামের তাপ।                                                             সহীহ: নাসায়ী'র “সুনানুল কুবরা” (১/৪৬৫), হাঃ ১৪৯০।
502 | পরিচ্ছেদঃ ৬: যুহরের সালাতের শেষ সময়                                                                                                                             হাদিস একাডেমি নাম্বারঃ ৫০২, আন্তর্জাতিক নাম্বারঃ                         ৫০৩                                                                                                                                         ৫০২. হুসায়ন ইবনু হুরয়স (রহ.) ..... আবূ হুরায়রাহ্ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: ইনি জিবরীল আলায়হিস্ সালাম যিনি তোমাদেরকে দীন শিক্ষা দেয়ার জন্যে এসেছিলেন। তিনি ঊষা (ফজর) উদিত হলে ফজরের সালাত আদায় করেন। যুহরের সালাত আদায় করেন সূর্য ঢলে পড়লে, তারপর আসরের সালাত আদায় করেন যখন ছায়া তাঁর সমান দেখতে পান। অতঃপর যখন সূর্য অস্তমিত হলো, আর সায়িমের (রোযা পালনকারীর) জন্যে ইফতার করা হালাল হল তখন মাগরিবের সালাত আদায় করেন। তারপর ‘ইশার সালাত আদায় করেন সূর্য অস্তমিত হওয়ার পর যে লালিমা দেখা যায় তা অদৃশ্য হওয়ার পর। জিবরীল আলায়হিস্ সালাম আবার পরেরদিন আসলেন এবং নবী (সা.) -কে সাথে নিয়ে ফজরের সালাত আদায় করলেন যখন কিছুটা ফর্সা হলো তখন। পরে তাকে নিয়ে যুহরের সালাত আদায় করেন যখন ছায়া তার সমান হলো। তারপর আসরের সালাত আদায় করেন যখন ছায়া তাঁর দ্বিগুণ হলো। পরে মাগরিবের সালাত একই সময়ে পূর্বের দিনের ন্যায় আদায় করেন। সূর্য যখন অস্তমিত হল এবং সায়িমের জন্যে ইফতার করা হালাল হলো। এরপর রাতের কিছু অংশ অতিবাহিত হয়ে গেলে ‘ইশার সালাত আদায় করেন। পরে তিনি বলেন, আপনার আজকের সালাত এবং গতকালকের সালাতের মধ্যবর্তী সময়ই হল সালাতের সময়।                                                             সহীহ: নাসায়ী'র “সুনানুল কুবরা” ১৪৯৩, ইওয়াউল গালীল ১/২৬৮-২৬৯।
503 | পরিচ্ছেদঃ ৬: যুহরের সালাতের শেষ সময়                                                                                                                             হাদিস একাডেমি নাম্বারঃ ৫০৩, আন্তর্জাতিক নাম্বারঃ                         ৫০৪                                                                                                                                         ৫০৩. আবূ আবদুর রহমান ‘আবদুল্লাহ ইবনু মুহাম্মাদ আল আযরামী (রহ.) ..... ‘আবদুল্লাহ ইবনু মাসউদ (রাঃ) হতে বর্ণিত। তিনি বলেন, রাসূলুল্লাহ (সা.) গ্রীষ্মকালে যুহরের সালাত আদায় করতেন যখন কোন ব্যক্তির ছায়া তিন হতে পাঁচ কদমের মধ্যে হত এবং শীতকালে ছায়া যখন পাঁচ হতে সাত কদমের মধ্যে হত।                                                             সহীহ: আবূ দাউদ ৪০০, সহীহ আবূ দাউদ ৪২৮।
504 | পরিচ্ছেদঃ ৭: আসরের প্রথম ওয়াক্ত প্রসঙ্গ                                                                                                                             হাদিস একাডেমি নাম্বারঃ ৫০৪, আন্তর্জাতিক নাম্বারঃ                         ৫০৫                                                                                                                                         ৫০৪. ‘উবায়দুল্লাহ ইবনু সাঈদ (রহ.) ..... জাবির (রাঃ) হতে বর্ণিত। তিনি বলেন, এক ব্যক্তি রাসূলুল্লাহ (সা.)-কে সালাতের নির্ধারিত সময় সম্পর্কে প্রশ্ন করল। তিনি বললেন, আমার সাথে সালাত আদায় কর। তারপর তিনি যুহরের সালাত আদায় করেন যখন সূর্য ঢলে গেল। অতঃপর ‘আসরের সালাত আদায় করেন যখন প্রতিটি বস্তুর ছায়া তার সমান হয়ে গেল, মাগরিবের সালাত আদায় করেন যখন সূর্য অদৃশ্য হয়ে গেল এবং ‘ইশার সালাত আদায় করেন যখন সূর্য অস্তমিত হওয়ার পর লালিমা অদৃশ্য হয়ে গেল। রাবী বললেন, (পরদিন) যুহরের সালাত আদায় করেন যখন মানুষের ছায়া তার সমান হলো, আসরের সালাত আদায় করেন যখন মানুষের ছায়া দ্বিগুণ হলো। মাগরিবের সালাত আদায় করলেন লালিমা অদৃশ্য হওয়ার পূর্বে। আবদুল্লাহ ইবনু হারিস বলেন, তারপর বর্ণনাকারী ‘ইশার সালাতের কথা উল্লেখ করেছেন এবং বলেছেন, তা রাতের এক তৃতীয়াংশের দিকে আদায় করেছেন বলে আমার মনে হয়।                                                             সহীহ: মুসনাদে আহমাদ ১৪৮৩২, সহীহ ইবনু খুযায়মাহ ৩৫৩, আবূ দাউদ ৩৯৫, তিরমিযী ১৫০।
505 | পরিচ্ছেদঃ ৮: ‘আসরের সালাত তাড়াতাড়ি আদায় করা                                                                                                                             হাদিস একাডেমি নাম্বারঃ ৫০৫, আন্তর্জাতিক নাম্বারঃ                         ৫০৬                                                                                                                                         ৫০৫. কুতায়বাহ্ (রহ.) ..... ‘আয়িশাহ্ (রাঃ) হতে বর্ণিত। রাসূলুল্লাহ (সা.) (এমন সময়) আসরের সালাত আদায় করলেন যে, সূর্যের আলো তখনো তাঁর ঘরে ছিল এবং সূর্য রশ্মি তখনো ঘরের আঙিনা হতে বাইরে যায়নি।                                                             সহীহ: বুখারী ৫৪৫, মুসলিম ৬১১, ইবনু মাজাহ ৬৮৩।
506 | পরিচ্ছেদঃ ৮: ‘আসরের সালাত তাড়াতাড়ি আদায় করা                                                                                                                             হাদিস একাডেমি নাম্বারঃ ৫০৬, আন্তর্জাতিক নাম্বারঃ                         ৫০৭                                                                                                                                         ৫০৬. সুওয়াইদ ইবনু নাসর (রহ.) ..... আনাস (রাঃ) হতে বর্ণিত। রাসূলুল্লাহ (সা.) ‘আসরের সালাত এমন সময় আদায় করতেন যে, সালাত আদায়ের পর কোন গমনকারী ‘কুবা’ পর্যন্ত যেতেন। (বর্ণনাকারী) যুহরী অথবা ইসহাক-এর মধ্যে একজন বললেন, গমনকারী এসে ‘কুবা’বাসীদেরকে (আসরের) সালাত আদায় করতে দেখতে পেতেন। অন্যজন বলেন, সূর্য তখনো উপরে (উজ্জ্বল) থাকত।                                                             সহীহ: বুখারী ৫৫১, মুসলিম ৬২১, ইবনু মাজাহ ৬৮২।
507 | পরিচ্ছেদঃ ৮: ‘আসরের সালাত তাড়াতাড়ি আদায় করা                                                                                                                             হাদিস একাডেমি নাম্বারঃ ৫০৭, আন্তর্জাতিক নাম্বারঃ                         ৫০৮                                                                                                                                         ৫০৭. কুতায়বাহ্ (রহ.) ..... আনাস ইবনু মালিক (রাঃ) হতে বর্ণিত যে, রাসূলুল্লাহ (সা.) আসরের সালাত এমন সময় আদায় করতেন যে, সূর্য তখনো অনেক উপরে উজ্জ্বল থাকত। সালাত আদায়ের পর কোন গমনকারী ‘আওয়ালী'তে পৌছলেও সূর্য তখনো উপরেই থাকত।                                                             সহীহ: বুখারী ৫৫০, মুসলিম ৬২১।
508 | পরিচ্ছেদঃ ৮: ‘আসরের সালাত তাড়াতাড়ি আদায় করা                                                                                                                             হাদিস একাডেমি নাম্বারঃ ৫০৮, আন্তর্জাতিক নাম্বারঃ                         ৫০৯                                                                                                                                         ৫০৮. ইসহাক ইবনু ইব্রাহীম (রহ.) ..... আনাস ইবনু মালিক (রাঃ) হতে বর্ণিত। তিনি বলেন, রাসূলুল্লাহ (সা.) আমাদেরকে নিয়ে ‘আসরের সালাত আদায় করতেন যখন সূর্য ঊর্ধাকাশে শুভ্র বৃত্তাকারেই থাকত।                                                             সহীহ: মুসনাদে আহমাদ ১২৩৫৩।
509 | পরিচ্ছেদঃ ৮: ‘আসরের সালাত তাড়াতাড়ি আদায় করা                                                                                                                             হাদিস একাডেমি নাম্বারঃ ৫০৯, আন্তর্জাতিক নাম্বারঃ                         ৫১০                                                                                                                                         ৫০৯. সুওয়াইদ ইবনু নাসর (রহ.) ..... আবূ বাকর ইবনু উসমান (রহ.) হতে বর্ণিত। তিনি বলেন, আমি আবূ উমামাহ্ ইবনু সাহল (রহ.)-কে বলতে শুনেছি যে, আমরা ‘উমার ইবনু আবদুল আযীয (রহ.) এর সাথে যুহরের সালাত আদায় করে বের হলাম। তারপর আমরা আনাস (রাঃ)-এর কাছে গেলাম এবং তাকে ‘আসরের সালাত আদায় করতে দেখতে পেলাম। আমি বললাম, হে পিতৃব্য! তা কোন্ সালাত যা আপনি আদায় করলেন? তিনি বললেন, ‘আসরের সালাত এবং এটাই রাসূলুল্লাহ (সা.) -এর সালাত যা আমরা (তার সাথে) আদায় করতাম।                                                             সহীহ: বুখারী ৫৪৯, মুসলিম ৬২৩।
510 | পরিচ্ছেদঃ ৮: ‘আসরের সালাত তাড়াতাড়ি আদায় করা                                                                                                                             হাদিস একাডেমি নাম্বারঃ ৫১০, আন্তর্জাতিক নাম্বারঃ                         ৫১১                                                                                                                                         ৫১০. ইসহাক ইবনু ইব্রাহীম (রহ.) ..... আবূ সালামাহ্ (রহ.) বলেন, আমরা ‘উমার ইবনু 'আবদুল ‘আযীয (রহ.)-এর যামানায় একবার (যুহরের) সালাত আদায় করে আনাস (রাঃ)-এর নিকটে গেলাম এবং তাকে সালাত আদায় করা অবস্থায় পেলাম। সালাত শেষ করার পর তিনি আমাদেরকে বললেন যে, তোমরা কি সালাত আদায় করেছ? আমরা বললাম, যুহরের সালাত আদায় করেছি। তিনি বললেন, আমি তো আসরের সালাত আদায় করেছি। লোকেরা বলল, আপনি দ্রুত আদায় করে ফেলেছেন। তিনি বললেন, আমি ঐভাবেই আদায় করি যেভাবে আমার সাথীদেরকে আদায় করতে দেখেছি।                                                             সহীহ: ইমাম নাসায়ী এককভাবে বর্ণনা করেছেন।
511 | পরিচ্ছেদঃ ৯: আসরের সালাত বিলম্বে আদায় করার ব্যাপারে সাবধান বাণী                                                                                                                             হাদিস একাডেমি নাম্বারঃ ৫১১, আন্তর্জাতিক নাম্বারঃ                         ৫১২                                                                                                                                         ৫১১. ‘আলী ইবনু হুজুর ইবনু ইয়াস ইবনু মুকাতিল ইবনু মুশামরিজ ইবনু খালিদ (রহ.) .... ‘আলা (রহ.) হতে বর্ণিত। তিনি যুহরের সালাত আদায় করার পর আনাস ইবনু মালিক (রাঃ)-এর বাসরায় অবস্থিত বাসভবনে উপস্থিত হলেন, তাঁর বাড়ি মসজিদের পাশেই ছিল। আলা (রহ.) বলেন, আমরা যখন তার নিকটে উপস্থিত হলাম, তিনি জিজ্ঞেস করলেন, তোমরা কি ‘আসরের সালাত আদায় করেছ? আমরা বললাম, আমরা তো এই মাত্র যুহরের সালাত আদায় করলাম। তিনি বললেন, এখন আসরের সালাত আদায় করে নাও। আলা (রহ.) বলেন, আমরা তৎক্ষণাৎ সালাতে দাড়িয়ে গেলাম এবং সালাত আদায় করলাম। সালাত শেষে তিনি বললেন, আমি রাসূলুল্লাহ (সা.) -কে বলতে শুনেছি, তা মুনাফিকের সালাত যে বসে সালাতের অপেক্ষারত থাকে, তারপর সূর্য যখন শয়তানের দুই শিং-এর মধ্যবর্তী জায়গায় অবস্থান করে (সূর্যাস্তের সময় নিকটবর্তী হয়ে যায়। তখন চারটি ঠোকর মারে এবং তাতে সামান্যই আল্লাহ তা'আলাকে স্মরণ করে।                                                             সহীহ: মুসলিম ৬২২, আবূ দাউদ ৪১৩, তিরমিযী ১৬০, মুয়াত্তা মালিক (১/৪৬), সহীহ ইবনু খুযায়মা (১/১৭১-১৭২), হাঃ ৩৩৩ - ৩৩৪।
6 | পরিচ্ছেদঃ ৯: আসরের সালাত বিলম্বে আদায় করার ব্যাপারে সাবধান বাণী                                                                                                                             হাদিস একাডেমি নাম্বারঃ ৫১২, আন্তর্জাতিক নাম্বারঃ                         ৫১৩                                                                                                                                         ৫১২. ইসহাক ইবনু ইবরাহীম (রহ.)… সালিম (রহ.)- এর পিতার সূত্রে রাসূলুল্লাহ (সা.) হতে বর্ণিত। তিনি বলেন, যার ‘আসরের সালাত ছুটে গেল, তার যেন পরিবার-পরিজন ও ধন-সম্পদ লুষ্ঠিত হয়ে গেল।   ৫১২/ক. কুতায়বাহ্ (রহ.) ..... ইবনু উমার (রাঃ) হতে বর্ণিত যে, রাসূলুল্লাহ (সা.) বলেছেন, যার ‘আসরের সালাত ছুটে গেল তার যেন পরিবার-পরিজন ও ধন-সম্পদ সবই লুণ্ঠিত হয়ে গেল।                                                             সহীহ: বুখারী ৫৫২, মুসলিম ৬২৬, ইবনু মাজাহ ৬৮৫। ৫১২/ক. সহীহ: বায়হাকীর সুনানুল কুবরা (১/৩৬৮-৩৬৯), মুসতাদারাক হাকিম (১/১৯৬), ইরওয়াউল গালীল (১/২৬৮-২৭০)
513 | পরিচ্ছেদঃ ১০: আসরের শেষ সময় প্রসঙ্গে                                                                                                                             হাদিস একাডেমি নাম্বারঃ ৫১৩, আন্তর্জাতিক নাম্বারঃ                         ৫১৪                                                                                                                                         ৫১৩. ইউসুফ ইবনু ওয়াযিহ (রহ.)…. জাবির ইবনু আবদুল্লাহ (রাঃ) হতে বর্ণিত। জিবরীল আলায়হিস সালাম নবী (সা.)-কে সালাতের ওয়াক্ত শিক্ষা দেয়ার জন্যে আসলেন। তারপর জিবরীল আলায়হিস সালাম সামনে দাঁড়ালেন এবং রাসূলুল্লাহ (সা.) তার পিছনে এবং অন্যান্য লোকেরা দাঁড়ালেন রাসূলুল্লাহ (সা.) -এর পিছনে। এরপর যুহরের সালাত আদায় করলেন যখন সূর্য ঢলে পড়ল। আবার যখন প্রত্যেক বস্তুর ছায়া তার বরাবর হলে তখন জিবরীল আলায়হিস সালাম আসলেন এবং পূর্বের মতো তিনি আগে দাঁড়ালেন, আর রাসূলুল্লাহ (সা.) ও তার পিছনে এবং অন্যান্য লোকেরা রাসূলুল্লাহ (সা.) -এর পিছনে (সারিবদ্ধ হয়ে) দাড়িয়ে গেলেন। (এভাবে) আসরের সালাত আদায় করলেন। পুনরায় সূর্যাস্তের পর জিবরীল আলায়হিস সালাম আসলেন এবং সামনে দাঁড়ালেন। রাসূলুল্লাহ (সা.) তার পিছনে এবং অন্যান্য লোকেরা রাসূলুল্লাহ (সা.) -এর পিছনে দাঁড়িয়ে মাগরিবের সালাত আদায় করলেন। আবার সূর্যাস্তের পর যখন লালিমা অদৃশ্য হয়ে গেল তখন জিবরীল আলায়হিস সালাম আসলেন এবং সামনে দাঁড়ালেন। রাসূলুল্লাহ (সা.) তার পিছনে দাঁড়ালেন এবং লোকগণ রাসূলুল্লাহ (সা.) -এর পিছনে দাঁড়িয়ে গেলেন। এভাবে ‘ইশার সালাত আদায় করলেন। আবার ভোর হওয়ার পরে জিবরীল আলায়হিস সালাম আসলেন এবং সামনে দাঁড়ালেন। রাসূলুল্লাহ (সা.) তার পিছনে ও অন্যান্য লোকেরা রাসূলুল্লাহ (সা.) -এর পিছনে দাঁড়িয়ে ফজরের সালাত আদায় করলেন। তারপর দ্বিতীয় দিন আসলেন যখন লোকের ছায়া তার সমান হলো। তখন গত দিন যেরূপ করা হয়েছিল সেরূপ করা হলো। তারপর যুহরের সালাত আদায় করলেন। পরে আবার তিনি আসলেন যখন লোকের ছায়া তার দ্বিগুণ হল তখন গত দিনের ন্যায় ‘আসরের সালাত আদায় করলেন। পুনরায় আসলেন যখন সূর্য অস্তমিত হয়ে গেল, তখন গত দিনের মতো মাগরিবের সালাত আদায় করলেন। পরে আমরা ঘুমিয়ে পড়লাম। ঘুম হতে জাগ্রত হলাম, আবার ঘুমিয়ে ঘুম হতে জাগ্রত হলাম। তারপর তিনি এসে আগের মতো ‘ইশার সালাত আদায় করলেন। পুনরায় আসলেন যখন ভোর হল এবং (আকাশে) তারকাগুলো দৃশ্যমান ছিল। তখনো পূর্বের ন্যায় ফজরের সালাত আদায় করলেন। তারপর বললেন, উভয় দিনের সালাতের মধ্যবর্তী সময় সালাতের জন্যে নির্ধারিত।
514 | পরিচ্ছেদঃ ১১: যে ব্যক্তি আসরের দু'রাকআত পাবে                                                                                                                             হাদিস একাডেমি নাম্বারঃ ৫১৪, আন্তর্জাতিক নাম্বারঃ                         ৫১৫                                                                                                                                         ৫১৪. মুহাম্মাদ ইবনু আবদুল আ'লা (রহ.) ..... আবূ হুরায়রাহ্ (রাঃ)-এর সূত্রে নবী (সা.) হতে বর্ণিত। তিনি বলেন, যে ব্যক্তি সূর্যাস্তের পূর্বে ‘আসরের সালাতের দুই রাকআত পেল, অথবা সূর্যোদয়ের পূর্বে ফজরের সালাতের এক রাক্আত পেল, সে সালাত পেল।                                                             সহীহ: আবূ দাউদ ৪১২, সহীহ ইবনু খুযায়মাহ্ ৯৮৪, ইবনু মাজাহ ৬৯৯, বুখারী ৫৭৯ (তবে এতে এক রাক'আতের কথা উল্লেখ আছে এবং এটিই সঠিক)।
515 | পরিচ্ছেদঃ ১১: যে ব্যক্তি আসরের দু'রাকআত পাবে                                                                                                                             হাদিস একাডেমি নাম্বারঃ ৫১৫, আন্তর্জাতিক নাম্বারঃ                         ৫১৬                                                                                                                                         ৫১৫. মুহাম্মাদ ইবনু আবদুল আ'লা (রহ.) ..... আবূ হুরায়রাহ্ (রাঃ)-এর সূত্রে নবী (সা.) হতে বর্ণিত। তিনি বলেন, যে ব্যক্তি সূর্যাস্তের পূর্বে ‘আসরের সালাতের এক রাক’আত পেল, অথবা সূর্যোদয়ের পূর্বে ফজরের এক রাক’আত পেল, সে সালাত পেল।                                                             সহীহ: বুখারী ৫৭৯, ৫৮০; মুসলিম ৬০৮, ইওয়াউল গালীল ১/২৭৪-২৭৫।
516 | পরিচ্ছেদঃ ১১: যে ব্যক্তি আসরের দু'রাকআত পাবে                                                                                                                             হাদিস একাডেমি নাম্বারঃ ৫১৬, আন্তর্জাতিক নাম্বারঃ                         ৫১৭                                                                                                                                         ৫১৬. ‘আমর ইবনু মানসূর (রহ.) ..... আবূ হুরায়রাহ্ (রাঃ) -এর সূত্রে নবী (সা.) হতে বর্ণিত। তিনি বলেন, যখন তোমাদের কেউ সূর্যাস্তের পূর্বে ‘আসরের সালাতের প্রথম সাজদাহ্ পেল, তার অবশিষ্ট সালাত সম্পূর্ণ করা উচিত এবং যখন কেউ সূর্যোদয়ের পূর্বে ফজরের সালাতের প্রথম সাজদাহ্ পেল, তার অবশিষ্ট সালাত সম্পূর্ণ করা উচিত।                                                             সহীহ: বুখারী ৫৫৬।
517 | পরিচ্ছেদঃ ১১: যে ব্যক্তি আসরের দু'রাকআত পাবে                                                                                                                             হাদিস একাডেমি নাম্বারঃ ৫১৭, আন্তর্জাতিক নাম্বারঃ                         ৫১৮                                                                                                                                         ৫১৭. কুতায়বাহ্ (রহ.) ..... আবূ হুরায়রাহ্ (রাঃ) হতে বর্ণিত। রাসূলুল্লাহ (সা.) বলেছেন: যে ব্যক্তি সূর্যোদয়ের পূর্বে ফজরের সালাতের এক রাকআত পেল, সে ফজরের সালাত পেল এবং যে ব্যক্তি সূর্যাস্তের পূর্বে ‘আসরের সালাতের এক রাকআত পেল সে ‘আসরের সালাত পেল।                                                             সহীহ: বুখারী ৫৭৯, মুসলিম ৬০৮, ইওয়াউল গালীল ১/২৭৩।
518 | পরিচ্ছেদঃ ১১: যে ব্যক্তি আসরের দু'রাকআত পাবে                                                                                                                             হাদিস একাডেমি নাম্বারঃ ৫১৮, আন্তর্জাতিক নাম্বারঃ                         ৫১৯                                                                                                                                         ৫১৮. আবূ দাউদ (রহ.) ..... মু'আয (রাঃ) হতে বর্ণিত। তিনি (একবার) মু'আয ইবনু 'আফরা (রাঃ) এর সাথে ত্বওয়াফ করলেন; (তওয়াফের পর) তিনি সালাত আদায় করলেন না। আমি বললাম, আপনি সালাত আদায় করলেন না? উত্তরে তিনি বললেন, রাসূলুল্লাহ (সা.) বলেছেন: ‘আসরের পর সূর্যাস্ত পর্যন্ত কোন সালাত নেই এবং ফজরের পর সূর্যোদয় পর্যন্ত কোন সালাত নেই।                                                             সনদ দুর্বল:  মুসনাদে আহমাদ ১৭৯৫৫। সনদে নাসর ইবনু 'আবদুর রাহমান সম্পর্কে হাফিয ইবনু হাজার বলেন, মাকবুল; তবে বুখারীতে উক্ত হাদীসের সহায়ক বর্ণনা রয়েছে, হাঃ ৫৮৬।
519 | পরিচ্ছেদঃ ১২: মাগরিবের প্রথম ওয়াক্ত                                                                                                                             হাদিস একাডেমি নাম্বারঃ ৫১৯, আন্তর্জাতিক নাম্বারঃ                         ৫২০                                                                                                                                         ৫১৯. ‘আমর ইবনু হিশাম (রহ.) ..... বুরয়দাহ (রাঃ) হতে বর্ণিত। তিনি বলেন, (একবার) এক ব্যক্তি রাসূলুল্লাহ (সা.) -এর নিকটে এসে সালাতের ওয়াক্ত সম্বন্ধে জিজ্ঞেস করল। তিনি (সা.) বললেন, তুমি আমাদের সাথে দু' দিন অবস্থান কর। তারপর তিনি বিলাল (রাঃ)-কে আদেশ করলেন, তিনি ফজরের ইকামত বললেন, তিনি (সা.) ফজরের সালাত আদায় করলেন। আবার যখন সূর্য ঢলে পড়ল তাকে (ইক্বামাতের জন্যে) আদেশ করলেন, তারপর যুহরের সালাত আদায় করলেন। এরপরে যখন সূর্য শুভ্র আলোকোজ্জ্বল দেখাচ্ছিল তখন পুনরায় তাকে ইক্বামাতের আদেশ করলেন এবং আসরের সালাত আদায় করলেন। তারপর যখন সূর্য অস্তমিত হয়ে গেল, তখন তাঁকে ইক্বামাতের আদেশ করলেন এবং মাগরিবের সালাত আদায় করলেন। তারপর যখন লালিমা অদৃশ্য হয়ে গেল, তখন তাকে ইকামাতের আদেশ করলেন এবং ‘ইশার সালাত আদায় করলেন (অর্থাৎ পাঁচ ওয়াক্তের সালাত প্রথম ওয়াক্তে আদায় করলেন)। পরের দিন আবার বিলাল (রাঃ)-কে আদেশ করলেন, তারপর ফজরের সালাত আলোকোজ্জ্বল প্রভাতে পড়লেন। আবার যুহরের সালাত বেশ বিলম্ব করে আদায় করলেন। তারপর ‘আসরের সালাত আলোকোজ্জ্বল সময় হতে বিলম্ব করে আদায় করলেন। তারপর লালিমা অদৃশ্য হয়ে যাওয়ার পূর্বেই মাগরিবের সালাত আদায় করলেন। তারপর এক-তৃতীয়াংশ রাত চলে যাওয়ার পর তাকে ‘ইশার ইকামত বলার আদেশ করলেন এবং ‘ইশার সালাত আদায় করলেন। তারপর বললেন, সালাতের ওয়াক্ত সম্পর্কে জিজ্ঞাসাকারী কোথায়? তোমরা যা দেখলে তার মধ্যখানেই তোমাদের সালাতের সময়।                                                             সহীহ: মুসলিম ৬১৩, তিরমিযী ১৫২, ইবনু মাজাহ ৬৬৭।
520 | পরিচ্ছেদঃ ১৩: মাগরিবের সালাত তাড়াতাড়ি আদায় করা                                                                                                                             হাদিস একাডেমি নাম্বারঃ ৫২০, আন্তর্জাতিক নাম্বারঃ                         ৫২১                                                                                                                                         ৫২০. মুহাম্মাদ ইবনু বাশার (রহ.) ..... আবূ বিশর (রহ.) হতে বর্ণিত। তিনি বলেন, আমি হাসান ইবনু বিলাল (রাঃ)-কে নবী (সা.) -এর সহচরদের মধ্য হতে আসালাম সম্প্রদায়ের জনৈক ব্যক্তি হতে বর্ণনা করতে শুনেছি যে, নবী (সা.) -এর সাহাবীগণ তার সাথে মাগরিবের সালাত আদায় করতেন। তারপর মদীনার প্রান্তরে নিজ নিজ পরিবার-পরিজনের কাছে ফিরে যেতেন। এমতাবস্থায় তারা তীর নিক্ষেপ করতেন এবং তারা তীর পতনের স্থান দেখতে পেতেন (অর্থাৎ- রাত অন্ধকার হওয়ার পূর্বেই মাগরিবের সালাত আদায় করতেন)।                                                             সহীহ: মুসনাদে আহমাদ ২৩১৯৭, বুখারী ৫৫৯, মুসলিম ৬৩৭।
521 | পরিচ্ছেদঃ ১৪: মাগরিবের সালাত বিলম্বে আদায় করা                                                                                                                             হাদিস একাডেমি নাম্বারঃ ৫২১, আন্তর্জাতিক নাম্বারঃ                         ৫২২                                                                                                                                         ৫২১. কুতায়বাহ (রহ.)…. আবূ বাসরাহ আল গিফারী (রাঃ) হতে বর্ণিত। তিনি বলেন, (একদিন) রাসূলুল্লাহ (সা.) ‘মুখম্মাস' নামক স্থানে আমাদেরকে নিয়ে আসরের সালাত আদায় করলেন। তিনি বললেন, এ সালাত তোমাদের পূর্ববতী উম্মতগণের কাছে পেশ করা হয়েছিল। কিন্তু তারা এর মর্যাদা রক্ষা করেনি। যে ব্যক্তি উক্ত সালাত যথাযথ আদায় করবে, সে দ্বিগুণ নেকী পাবে। তার ('আসরের) পরে শাহিদ উদয়ের পূর্ব পর্যন্ত আর কোন সালাত নেই। শাহিদ (শব্দের অর্থ) তারকারাজি।                                                             সহীহ: মুসলিম ৮৩০।
522 | পরিচ্ছেদঃ ১৫: মাগরিবের শেষ সময়                                                                                                                             হাদিস একাডেমি নাম্বারঃ ৫২২, আন্তর্জাতিক নাম্বারঃ                         ৫২৩                                                                                                                                         ৫২২. আমর ইবনু আলী (রহ.)… আবদুল্লাহ ইবনু আমর (রাঃ) হতে বর্ণিত। শু’বাহ (রহ.) বলেন, কতাদাহ্ (রাঃ) এ হাদীস কখনও রাসূলুল্লাহ (সা.) হতে মারফু'রূপে বর্ণনা করেন, কখনো এরূপ বর্ণনা করেন না। তিনি [আবদুল্লাহ ইবনু ‘আমর (রাঃ)] বলেন, যুহরের (শেষ) সময় ততক্ষণ পর্যন্ত যতক্ষণ ‘আসরের সময় না হয় আর ‘আসরের সময় ততক্ষণ পর্যন্ত যতক্ষণ সূর্য হলুদ বর্ণ না হয় এবং মাগরিবের (শেষ) সময় ততক্ষণ পর্যন্ত যতক্ষণ লালিমা অদৃশ্য না হয়। ইশার শেষ সময় অর্ধ রাতের পূর্ব পর্যন্ত এবং ফজরের শেষ সময় সূর্যোদয়ের পূর্ব পর্যন্ত।                                                             সহীহ: মুসলিম ৬১২, আবূ দাউদ ৩৯৬, সহীহ আবূ দাউদ ৪২৪।
523 | পরিচ্ছেদঃ ১৫: মাগরিবের শেষ সময়                                                                                                                             হাদিস একাডেমি নাম্বারঃ ৫২৩, আন্তর্জাতিক নাম্বারঃ                         ৫২৪                                                                                                                                         ৫২৩. ‘আবদাহ্ ইবনু আবদুল্লাহ ও আহমাদ ইবনু সুলায়মান (রহ.) ..... আবূ মূসা (রাঃ) হতে বর্ণিত। তিনি বলেন, এক ব্যক্তি নবী (সা.)-এর কাছে এসে সালাতের ওয়াক্ত সম্পর্কে প্রশ্ন করল। তিনি কোন উত্তর না দিয়ে বিলাল (রাঃ)-কে সালাতের প্রস্তুতির জন্যে আদেশ করলেন। ফজর হলে বিলাল (রাঃ) ফজরের ইকামত বললেন। যখন সূর্য ঢলে পড়ল তখন তিনি বিলালকে নির্দেশ দিলেন এবং তিনি যুহরের ইকামত বললেন। কেউ বলত (এ মাত্র) দ্বিপ্রহর হয়েছে অথচ তিনি অবগত ছিলেন। পুনরায় আদেশ করলেন, অতঃপর সূর্য ঊর্ধাকাশে থাকতেই আসরের ইকামত বললেন, পুনরায় আদেশ করলেন এবং সূর্য অস্ত যাওয়ার পরেই মাগরিবের ইকামত বললেন, তারপর লালিমা অদৃশ্য হয়ে যাওয়ার পরে ‘ইশার সালাতের ইকামত বললেন। পরের দিন ফজরের সালাত এত বিলম্বে আদায় করলেন যে, সালাত শেষে প্রত্যাবর্তনের সময় কেউ (সন্দেহ করে) বললেন, সূর্যোদয় হয়ে গেছে পরে যুহরের সালাতকে এত বিলম্বে আদায় করলেন যে, গতকালের ‘আসরের নিকটবর্তী হয়ে গিয়েছিল। আসরের সালাতকে এত বিলম্বে আদায় করলেন যে, প্রত্যাবর্তনের সময় (সন্দিহান হয়ে) কেউ বললেন, সূর্য রক্তিম বর্ণ হয়ে গেছে। পুনরায় মাগরিবের সালাতকে এত বিলম্বে আদায় করলেন যে, লালিমা অদৃশ্য হওয়ার উপক্রম হয়ে গিয়েছিল। তিনি ‘ইশার সালাতকে রাতের এক-তৃতীয়াংশ পর্যন্ত দেরীতে আদায় করলেন। তারপর বললেন, এ দু দিনের দু' ধরনের ওয়াক্তের মাঝখানেই সালাতের ওয়াক্ত।                                                             সহীহ: মুসলিম ৬১৪, আবূ দাউদ ৩৯৫, সহীহ আবূ দাউদ ৪২১।
524 | পরিচ্ছেদঃ ১৫: মাগরিবের শেষ সময়                                                                                                                             হাদিস একাডেমি নাম্বারঃ ৫২৪, আন্তর্জাতিক নাম্বারঃ                         ৫২৫                                                                                                                                         ৫২৪. আহমাদ ইবনু সুলায়মান (রহ.) ..... বাশীর ইবনু সাল্লাম (রহ.) হতে বর্ণিত। তিনি বলেন, হাজ্জাজ ইবনু ইউসুফ-এর আমলে আমি এবং মুহাম্মাদ ইবনু 'আলী (রাঃ) জাবির ইবনু আবদুল্লাহ আল আনসারী (রাঃ)-এর কাছে উপস্থিত হয়ে বললাম, আমাদেরকে রাসূলুল্লাহ (সা.) -এর সালাত সম্পর্কে বলুন, তিনি [জাবির (রাঃ)] বললেন, যখন সূর্য ঢলে পড়ল এবং ছায়া সেন্ডেলের ফিতার সমান হল তখন রাসূলুল্লাহ (সা.) নিজের ঘর হতে বের হয়ে যুহরের সালাত আদায় করলেন। পুনরায় যখন ছায়া সেন্ডেলের ফিতা পরিমান ও মানুষের ছায়ার সমপরিমাণ হল তখন ‘আসরের সালাত আদায় করলেন। সূর্য অস্তমিত হলে মাগরিবের সালাত আদায় করলেন। লালিমা অদৃশ্য হলে ‘ইশার সালাত আদায় করলেন। ফজর উদয় হলে (প্রথম ওয়াক্তে) ফজরের সালাত আদায় করলেন। পরের দিন লোকের ছায়া তার সমান হলে যুহরের সালাত আদায় করলেন। মানুষের ছায়া যখন তার দ্বিগুণ হল এবং সূর্যাস্তের পূর্বে এতটুকু সময় বাকী রইল যে, একজন দ্রুতগামী আরোহী (মদীনাহ্ হতে) যুলহুলায়ফাহ্ নামক স্থান পর্যন্ত পৌছতে পারে তখন তিনি আসরের সালাত আদায় করলেন। সূর্যাস্তের পর মাগরিবের সালাত আদায় করলেন। রাত এক-তৃতীয়াংশ অথবা রাত অর্ধেক হওয়ার পূর্বে (বর্ণনাকারী যায়দ সন্দেহ করেছে) ইশার সালাত আদায় করলেন। আবার ভোর আলোকিত হলে ফজরের সালাত আদায় করলেন।                                                             সহীহ: ইমাম নাসায়ী এককভাবে বর্ণনা করেছেন।
525 | পরিচ্ছেদঃ ১৬: মাগরিবের সালাতের পরে ঘুমানো মাকরূহ                                                                                                                             হাদিস একাডেমি নাম্বারঃ ৫২৫, আন্তর্জাতিক নাম্বারঃ                         ৫২৬                                                                                                                                         ৫২৫. মুহাম্মাদ ইবনু বাশশার (রহ.) ..... সাইয়্যার ইবনু সালামাহ্ (রহ.) হতে বর্ণিত। তিনি বলেন, আমি (আমার পিতার সাথে) আবূ বারযাহ্ (রাঃ) -এর নিকটে গেলাম। আমার পিতা রাসূলুল্লাহ (সা.) কিভাবে ফরয সালাত আদায় করতেন, এ সম্বন্ধে তাকে জিজ্ঞেস করলেন। তিনি বললেন, সূর্য ঢলে পড়লে যুহরের সালাত আদায় করতেন যাকে তোমরা প্রথম সালাত বলে থাক। তিনি এমন সময় আসরের সালাত আদায় করতেন যে, সালাত আদায় করে কেউ মদীনার এক প্রান্তে নিজ জায়গায় আসতে পারত এবং তখনো সূর্য আলোকোজ্জ্বল থাকত। বর্ণনাকারী সাইয়্যার (রাঃ) বলেন, মাগরিব সম্বন্ধে কি বলেছিলেন তা আমি ভুলে গেছি। ইশার সালাত যাকে তোমরা ‘আত্বামাহ' বল, বিলম্বে আদায় করা পছন্দ করতেন। ইশার আগে ঘুমানো ও ‘ইশার পরে কথা বলাকে অপছন্দ করতেন। আর ফজরের সালাত আদায় করে এমন সময় ফিরতেন যে, তখন যে কেউ তার পাশের লোককে চিনতে পারত। আর সালাতে ষাট আয়াত হতে একশ আয়াত পর্যন্ত পাঠ করতেন।                                                             সহীহ: বুখারী ৫৪৭, মুসলিম ৬৪৭। [দ্রঃ ৪৯৬]
526 | পরিচ্ছেদঃ ১৭: ‘ইশার প্রথম ওয়াক্ত প্রসঙ্গ                                                                                                                             হাদিস একাডেমি নাম্বারঃ ৫২৬, আন্তর্জাতিক নাম্বারঃ                         ৫২৭                                                                                                                                         ৫২৬. সুওয়াইদ ইবনু নাসর (রহ.) ..... জাবির ইবনু আবদুল্লাহ (রাঃ) হতে বর্ণিত। তিনি বলেন, সূর্য ঢলে পড়ার পর জিবরীল আলায়হিস সালাম নবী (সা.) -এর কাছে এসে বললেন, হে মুহাম্মাদ (সা.)! আপনি দাঁড়ান, সূর্য মাথার উপর হতে ঢলে পড়লে যুহরের সালাত আদায় করুন। তারপর এতটুকু বিলম্ব করলেন যে, মানুষের ছায়া যখন তার সমান হল তখন ‘আসরের সালাতের জন্যে তাঁর নিকটে এসে বললেন, হে মুহাম্মাদ (সা.)! ‘আসরের সালাত আদায় করুন। আবার বেশ দেরী করে সূর্য অস্ত যাওয়ার পরে এসে বললেন, মাগরিবের সালাত আদায় করুন। নবী (সা.) দাঁড়ালেন এবং সূর্য অস্ত যাওয়ার সাথে সাথেই মাগরিবের সালাত আদায় করলেন। পুনরায় অপেক্ষা করলেন এবং আকাশের লালিমা অদৃশ্য হয়ে গেলে, তিনি এসে বললেন, ‘ইশার সালাত আদায় করুন। তারপর তিনি দাঁড়িয়ে ‘ইশার সালাত আদায় করলেন। যখন স্পষ্টভাবে ভোর হল তখন এসে বললেন, হে মুহাম্মাদ (সা.)! ফজরের সালাত আদায় করুন। তিনি ফজরের সালাত আদায় করলেন। পরের দিন ছায়া মানুষের বরাবর হলে আবার এসে বললেন, হে মুহাম্মাদ (সা.)! আপনি দাঁড়ান এবং সালাত আদায় করুন। পরে তিনি যুহরের সালাত আদায় করলেন। মানুষের ছায়া যখন দ্বিগুণ হল জিবরীল আলায়হিস সালাম আবার আসলেন এবং বললেন, উঠে সালাত আদায় করুন এবং তিনি ‘আসরের সালাত আদায় করলেন। সূর্যাস্তের পরে আগের দিনের ন্যায় মাগরিবের জন্যে আবার আসলেন এবং বললেন, উঠে সালাত আদায় করুন। তারপর তিনি মাগরিবের সালাত আদায় করলেন। রাতের এক-তৃতীয়াংশ অতিবাহিত হয়ে গেলে ‘ইশার জন্যে আবার এসে বললেন, দাঁড়ান। সালাত আদায় করুন। তারপর ‘ইশা আদায় করলেন। ভোর স্পষ্ট হওয়ার পর ফজরের সালাতের জন্যে আবার আসলেন এবং বললেন, উঠুন, সালাত আদায় করুন এবং তিনি ফজরের সালাত আদায় করলেন। অতঃপর বললেন, এ দু' দিনের সময়ের মধ্যবর্তী সময়ই সালাতের সময়।                                                             সহীহ: তিরমিযী ১৫০, মুসতাদরাক হাকিম (১/১৯৫-১৯৬)।
527 | পরিচ্ছেদঃ ১৮: ‘ইশার সালাত তাড়াতাড়ি আদায় করা                                                                                                                             হাদিস একাডেমি নাম্বারঃ ৫২৭, আন্তর্জাতিক নাম্বারঃ                         ৫২৮                                                                                                                                         ৫২৭. ‘আমর ইবনু ‘আলী ও মুহাম্মাদ ইবনু বাশার (রহ.) ..... জাবির ইবনু আবদুল্লাহ (রাঃ) হতে বর্ণিত। তিনি বলেন, রাসূলুল্লাহ (সা.) যুহরের সালাত সময়ের শুরুতে আদায় করতেন। আসরের সালাত সূর্য উজ্জ্বল থাকতে আদায় করে নিতেন। সূর্যাস্তের পরেই মাগরিবের সালাত আদায় করতেন। ইশার সালাত কখনো লোক জমায়েত হলে তাড়াতাড়ি আদায় করতেন আবার কখনো লোক জমায়েত হতে বিলম্ব হলে দেরী করে আদায় করতেন।                                                             সহীহ: বুখারী ৫৬০, ৫৫; মুসলিম ৬৪৬, সুনান আবূ দাউদ ৩৯৭।
528 | পরিচ্ছেদঃ ১৯: শাফাক প্রসঙ্গে                                                                                                                             হাদিস একাডেমি নাম্বারঃ ৫২৮, আন্তর্জাতিক নাম্বারঃ                         ৫২৯                                                                                                                                         ৫২৮. মুহাম্মাদ ইবনু কুদামাহ্ (রহ.) ..... নুমান ইবনু বাশীর (রাঃ) হতে বর্ণিত। তিনি বলেন, আমি ‘ইশার সালাতের ওয়াক্ত সম্পর্কে অধিক অবগত। রাসূলুল্লাহ (সা.) তৃতীয় রাতের চাঁদ অস্ত যাওয়ার সময় ‘ইশার সালাত আদায় করতেন।                                                             সহীহ: মুসনাদে আহমাদ ১৮৪৩৯, তিরমিযী ১৬৫।
529 | পরিচ্ছেদঃ ১৯: শাফাক প্রসঙ্গে                                                                                                                             হাদিস একাডেমি নাম্বারঃ ৫২৯, আন্তর্জাতিক নাম্বারঃ                         ৫৩০                                                                                                                                         ৫২৯. উসমান ইবনু 'আবদুল্লাহ (রহ.) ..... নু'মান ইবনু বাশীর (রাঃ) হতে বর্ণিত। তিনি বলেন, আল্লাহর কসম! আমি লোকেদের মাঝে ‘ইশার সালাতের সময় সম্বন্ধে অধিক জানি। রাসূলুল্লাহ (সা.) তৃতীয় রাতের চাঁদ অস্ত যাওয়ার সময় ‘ইশার সালাত আদায় করতেন।                                                             সহীহ: আবূ দাউদ ৪১৯, তিরমিযী ১৬৫, দারিমী ১২১১, মুসতাদরাক হাকিম (১/১৯৪০) বায়হাকী'র “সুনানুল কুবরা (১/৪৪৮-৪৪৯)।
530 | পরিচ্ছেদঃ ২০: ‘ইশার সালাত দেরী করে আদায় করা মুস্তাহাব                                                                                                                             হাদিস একাডেমি নাম্বারঃ ৫৩০, আন্তর্জাতিক নাম্বারঃ                         ৫৩১                                                                                                                                         ৫৩০. সুওয়াইদ ইবনু নামর (রহ.) সাইয়্যার ইবনু সালামাহ (রহ.) হতে বর্ণিত। তিনি বলেন, আমি  এবং আমার পিতা আবূ বারযাহ আল আসালামী (রাঃ)-এর কাছে উপস্থিত হলাম। আমার পিতা তাঁকে বললেন, রাসূলুল্লাহ (সা.) ফরয সালাত কিভাবে আদায় করতেন তা আমাকে অবহিত করুন। তিনি বললেন, সূর্য পশ্চিম আকাশে ঢলে পড়লে যুহরের সালাত আদায় করতেন, যাকে তোমরা (সালাতে) ঊলা-' বলে থাক এবং ‘আসরের সালাত এমন সময় আদায় করতেন যে, আমাদের কেউ মদীনার দূরপ্রান্তে নিজ অবস্থানে চলে যেতে পারত, তখনো সূর্য দীপ্তিমান থাকত। বর্ণনাকারী সাইয়্যার (রহ.) বলেন, মাগরিব সম্বন্ধে কি বলেছিলেন আমার স্মরণে নেই। ইশার সালাত যাকে তোমরা ‘আত্বমাহ’ বল, দেরীতে আদায় করা তিনি পছন্দ করতেন। “ইশার আগে ঘুমানো ও তারপর কথা বলাকে অপছন্দ করতেন। আর ফজরের সালাত আদায় করে এমন সময় ফিরতেন যখন কোন ব্যক্তি তার পার্শ্ববর্তী লোককে চিনতে পারত। তিনি ফজরের সালাতে ষাট হতে একশত আয়াত পর্যন্ত পাঠ করতেন।                                                             সহীহ: বুখারি ৫৪৭, মুসলিম ৬৪৭। [দ্রঃ ৪৯৫]
531 | পরিচ্ছেদঃ ২০: ‘ইশার সালাত দেরী করে আদায় করা মুস্তাহাব                                                                                                                             হাদিস একাডেমি নাম্বারঃ ৫৩১, আন্তর্জাতিক নাম্বারঃ                         ৫৩২                                                                                                                                         ৫৩১. ইব্রাহীম ইবনুল হাসান ও ইউসুফ ইবনু সা'ঈদ (রহ.) ..... ইবনু জুরায়জ (রহ.) হতে বর্ণিত, তিনি বলেন, আমি ‘আত্বা (রহ.)-কে জিজ্ঞেস করলাম, আমি ইমাম হয়ে (জামা'আতে) বা একা একা যদি ‘ইশার সালাত আদায় করি তবে আপনি আমার জন্যে কোন সময়টুকু পছন্দ করেন? তিনি বললেন, আমি ইবনু ‘আব্বাস (রাঃ)-কে বলতে শুনেছি, একদা রাতে রাসূলুল্লাহ (সা.) ‘ইশার সালাত এতটুকু বিলম্বে আদায় করলেন যে, লোকজন ঘুমিয়ে পড়ল, আবার জাগরিত হলো, আবার ঘুমিয়ে পড়ল, আবার জাগ্রত হলো। এমতাবস্থায় ‘উমার (রাঃ) দাঁড়িয়ে বললেন, সালাত, সালাত। ‘আত্বা (রহ.) বলেন, ইবনু আব্বাস (রাঃ) বলেছেন আল্লাহর নবী (সা.) বের হলেন এমতাবস্থায় যে, আমি তার দিকে তাকালে দেখতে পেলাম যে, তখনো তার মাথা হতে গোসলের পানি ফোটা ফোটা করে পড়ছিল এবং তার মাথার একপাশে হাত রাখা ছিল। আতা (রহ.) বলেন, ইবনু আব্বাস ইঙ্গিত করলেন। আমি ‘আত্বা (রহ.)-কে পুনরায় জিজ্ঞেস করলাম, নবী (সা.) কিভাবে মাথায় হাত রাখলেন? তিনি আমার দিকে ইঙ্গিত করলেন যেভাবে ইবনু আব্বাস (রাঃ), ইঙ্গিত করেছিলেন। আত্বা (রহ.) হাতের আঙ্গুলগুলো কিছু ফাঁক ফাঁক করে মাথার উপর এমনিভাবে রাখলেন যে, উভয় বৃদ্ধাঙ্গুলি চেহারা সংলগ্ন কানের অংশ স্পর্শ করল। তারপর কানের পার্শ্ব ও ললাট এমনভাবে মাসাহ করলেন যেন কোন কাজ দ্রুত ও ধীর গতিতে করেননি বরং তা স্বাভাবিকভাবে করেছেন। তারপর বললেন, আমার উম্মতের ওপর যদি কঠিন না হত, তবে আমি তাদেরকে আদেশ করতাম, “ইশার সালাত যেন এভাবে দেরী করে আদায় করে।                                                             সহীহ: বুখারী ৫৭১, মুসলিম ৬৪২।
532 | পরিচ্ছেদঃ ২০: ‘ইশার সালাত দেরী করে আদায় করা মুস্তাহাব                                                                                                                             হাদিস একাডেমি নাম্বারঃ ৫৩২, আন্তর্জাতিক নাম্বারঃ                         ৫৩৩                                                                                                                                         ৫৩২. মুহাম্মাদ ইবনু মানসূর আল মাক্কী (রহ.) ..... ইবনু আব্বাস (রাঃ) হতে বর্ণিত। তিনি বলেন, একবার রাতে নবী (সা.) ‘ইশার সালাতে বিলম্ব করলেন। রাতের এক অংশ চলে গেলে ‘উমার (রাঃ) দাঁড়িয়ে বললেন, হে আল্লাহর রসূল! সালাতে আসুন। মহিলা ও ছেলে মেয়েরা সকলে ঘুমিয়ে পড়েছে। তিনি এমতাবস্থায় বের হলেন যে, তাঁর মাথা হতে পানির ফোঁটা পড়ছিল এবং তিনি বলছিলেন, যদি আমি আমার উম্মাতের পক্ষে কষ্টকর হবে বলে মনে না করতাম তাহলে এটাই ‘ইশার ওয়াক্ত গণ্য হত।                                                             সহীহ: বুখারী ৫৭১, ৭২৩৯; মুসনাদে আহমাদ ১৯২৬, দারিমী ১২১৮, ইবনু খুযায়মাহ্ ৩৪২।
533 | পরিচ্ছেদঃ ২০: ‘ইশার সালাত দেরী করে আদায় করা মুস্তাহাব                                                                                                                             হাদিস একাডেমি নাম্বারঃ ৫৩৩, আন্তর্জাতিক নাম্বারঃ                         ৫৩৪                                                                                                                                         ৫৩৩. কুতায়বাহ্ (রহ.) ..... জাবির ইবনু সামুরাহ্ (রাঃ) হতে বর্ণিত। তিনি বলেন, রাসূলুল্লাহ (সা.) ‘ইশার সালাত দেরীতে আদায় করতেন।                                                             সহীহ: মুসলিম ৬৪৭।
534 | পরিচ্ছেদঃ ২০: ‘ইশার সালাত দেরী করে আদায় করা মুস্তাহাব                                                                                                                             হাদিস একাডেমি নাম্বারঃ ৫৩৪, আন্তর্জাতিক নাম্বারঃ                         ৫৩৫                                                                                                                                         ৫৩৪. মুহাম্মাদ ইবনু মানসূর (রহ.) ..... আবূ হুরায়রাহ্ (রাঃ) হতে বর্ণিত। রাসূলুল্লাহ (সা.) বলেছেন: যদি আমি আমার উম্মতের পক্ষে কষ্টকর হবে বলে মনে না করতাম তা হলে আমি ‘ইশার সালাত বিলম্বে করার এবং প্রত্যেক সালাতের সময় মিসওয়াক করার জন্যে আদেশ করতাম।                                                             সহীহ: আবূ দাউদ ৪৬, মুসনাদে আহমাদ ৭৩৩৫, সহীহ ইবনু খুযায়মা ১৩৯, ইবনু মাজাহ ৬৯০-৬৯১, ইওয়াউল গালীল ৭০।
535 | পরিচ্ছেদঃ ২১: ‘ইশার শেষ সময় প্রসঙ্গে                                                                                                                             হাদিস একাডেমি নাম্বারঃ ৫৩৫, আন্তর্জাতিক নাম্বারঃ                         ৫৩৬                                                                                                                                         ৫৩৫. ‘আমর ইবনু উসমান (রহ.) ..... ‘আয়িশাহ্ (রাঃ) হতে বর্ণিত। তিনি বলেন, একবার রাতে রাসূলুল্লাহ (সা.) ‘ইশার সালাতে অনেক বিলম্ব করে ফেললেন। উমার (রাঃ) রাসূলুল্লাহ (সা.) -কে সম্বোধন করে বললেন, স্ত্রীলোক ও শিশুগণ ঘুমিয়ে পড়েছে। তারপর রাসূলুল্লাহ (সা.) (সালাতের জন্যে) বের হলেন এবং বললেন, তোমাদের ছাড়া আর কেউই এ সালাতের জন্যে অপেক্ষা করছে না। তখন মদীনাহ্ ছাড়া কোথায়ও এভাবে জামা'আতের সাথে সালাত আদায় করা হত না। তারপর বললেন, তোমরা ‘ইশার সালাত আকাশের লালিমা অদৃশ্য হওয়ার পর রাতের এক-তৃতীয়াংশের মধ্যে আদায় করবে।                                                             সহীহ: বুখারী ৮৬২, মুসলিম ৬৩৮। [দ্রঃ ৪৮২]
536 | পরিচ্ছেদঃ ২১: ‘ইশার শেষ সময় প্রসঙ্গে                                                                                                                             হাদিস একাডেমি নাম্বারঃ ৫৩৬, আন্তর্জাতিক নাম্বারঃ                         ৫৩৭                                                                                                                                         ৫৩৬. ইবরাহীম ইবনুল হাসান ও ইউসুফ ইবনু সাঈদ (রহ.) ..... উম্মুল মু'মিনীন ‘আয়িশাহ্ (রাঃ) হতে বর্ণিত। তিনি বলেন, নবী (সা.) এক রাতে ‘ইশার সালাত এত দেরী করে আদায় করলেন যে, রাতের অনেক অংশ চলে গেল, এমনকি মসজিদে মুসল্লীগণ ঘুমিয়ে পড়ল। এরপর তিনি (সা.) বের হয়ে সালাত আদায় করলেন এবং বললেন, যদি আমার উম্মতের পক্ষে কষ্টকর হবে বলে মনে না করতাম, তবে এটাই এর ওয়াক্ত গণ্য হতো।                                                             সহীহ: মুসলিম ৬৩৮।
537 | পরিচ্ছেদঃ ২১: ‘ইশার শেষ সময় প্রসঙ্গে                                                                                                                             হাদিস একাডেমি নাম্বারঃ ৫৩৭, আন্তর্জাতিক নাম্বারঃ                         ৫৩৮                                                                                                                                         ৫৩৭. ইসহাক ইবনু ইব্রাহীম (রহ.) ..... ইবনু উমার (রাঃ) হতে বর্ণিত। তিনি বলেন, একদিন রাতে আমরা ‘ইশার সালাতের জন্যে রাসূলুল্লাহ (সা.) -এর অপেক্ষা করছিলাম। তারপর রাতের এক-তৃতীয়াংশ বা আরো বেশি কিছু সময় চলে যাওয়ার পর তিনি আমাদের কাছে বের হয়ে আসলেন এবং বললেন, তোমরা এমন একটি সালাতের অপেক্ষা করছ যে, তোমাদের ছাড়া অন্য কোন ধর্মের অনুসারীরা তার অপেক্ষা করে না। তিনি (সা.) আরো বললেন, আমার উম্মতের পক্ষে কঠিন না হলে এমন সময়েই আমি তাদেরকে নিয়ে (ইশার) সালাত আদায় করতাম। তারপর মুয়াযযিনকে আদেশ করলেন, তিনি ইকামত বললেন, তারপর তিনি (সা.) সালাত আদায় করলেন।                                                             সহীহ: বুখারী ৫৭০, মুসলিম ৬৩৯, আবূ দাউদ ৪২০।
538 | পরিচ্ছেদঃ ২১: ‘ইশার শেষ সময় প্রসঙ্গে                                                                                                                             হাদিস একাডেমি নাম্বারঃ ৫৩৮, আন্তর্জাতিক নাম্বারঃ                         ৫৩৯                                                                                                                                         ৫৩৮. ইমরান ইবনু মূসা (রহ.) ..... আবূ সাঈদ আল খুদরী (রাঃ) হতে বর্ণিত। তিনি বলেন, রাসূলুল্লাহ (সা.) আমাদেরকে নিয়ে মাগরিবের সালাত আদায় করলেন। তারপর অর্ধেক রাত অতিবাহিত হওয়ার পর আবার বের হয়ে ‘ইশার সালাত আদায় করলেন এবং বললেন, অন্যান্য লোক সালাত আদায় করে ঘুমিয়ে পড়েছে। তোমরা যতক্ষণ পর্যন্ত সালাতের জন্যে অপেক্ষা করছ ততক্ষণ পর্যন্ত তোমরা সালাতের মাঝে আছ (বলে গণ্য হবে)। আর মুসল্লীদের মধ্যে যদি দুর্বল ও অসুস্থ লোক না থাকত, তবে আমি এ সালাত অর্ধ রাত পর্যন্ত দেরী করে আদায় করার আদেশ দিতাম।                                                             সহীহ: আবূ দাউদ ৪২২, ইবনু মাজাহ ৬৬৩, ৬৯৩।
539 | পরিচ্ছেদঃ ২১: ‘ইশার শেষ সময় প্রসঙ্গে                                                                                                                             হাদিস একাডেমি নাম্বারঃ ৫৩৯, আন্তর্জাতিক নাম্বারঃ                         ৫৪০                                                                                                                                         ৫৩৯. ‘আলী ইবনু হুজর ও মুহাম্মাদ ইবনুল মুসান্না (রহ.) ..... হুমায়দ (রহ.) হতে বর্ণিত। তিনি বলেন, আনাস (রাঃ)-কে জিজ্ঞেস করা হল যে, নবী (সা.) কি আংটি ব্যবহার করতেন? তিনি বললেন, হ্যা। একবার তিনি (সা.) “ইশার সালাত প্রায় অর্ধেক রাত পর্যন্ত বিলম্ব করে আদায় করলেন এবং সালাতের পরে নবী (সা.) আমাদের অভিমুখী হয়ে বললেন, তোমরা যতক্ষণ পর্যন্ত সালাতের অপেক্ষা করবে ততক্ষণ পর্যন্ত সালাতের মধ্যেই আছ (বলে গণ্য হবে)। আনাস (রাঃ) বলেন, আমি ঐ সময় তাঁর [রাসূলুল্লাহ (সা.)-এর] আংটির উজ্জ্বলতা লক্ষ্য করছিলাম। আলী ইবনু হুজুর-এর হাদীসে “প্রায় অর্ধেক রাতের” স্থলে অর্ধরাত পর্যন্ত উল্লেখ রয়েছে।                                                             সহীহ: বুখারী ৬৬১, মুসলিম ৬৪০, ইবনু মাজাহ ৬৯২।
540 | পরিচ্ছেদঃ ২২: ‘ইশাকে ‘আতামাহ বলার অনুমতি প্রদান                                                                                                                             হাদিস একাডেমি নাম্বারঃ ৫৪০, আন্তর্জাতিক নাম্বারঃ                         ৫৪১                                                                                                                                         ৫৪০. উতবাহ ইবনু আবদুল্লাহ (রহ.)… আবূ হুরায়রাহ (রাঃ) হতে বর্ণিত। রাসূলুল্লাহ (সা.) বলেছেন: লোকেরা যদি আযান দেয়া এবং সালাতে প্রথম কাতারে দাঁড়াবার ফযীলত জানত, আর এ ফযীলত অর্জন করার জন্যে লটারী ছাড়া অন্য কোন বিকল্প ব্যবস্থা না পেত তাহলে নিশ্চয় তারা লটারীর সাহায্য নিত। আর যদি তারা জানত যে, প্রথম ওয়াক্তে সালাত আদায় করার কত বেশি ফযীলত তাহলে তারা ওয়াক্তের প্রথম ভাগেই সালাতে আসার ব্যাপারে একজন আরেকজনের অগ্রগামী হত। আর তারা যদি জানত যে, ‘ইশা ও ফজরের সালাতের কত বেশি ফযীলত, তা হলে তারা হামাগুড়ি দিয়ে হলেও সালাতে উপস্থিত হত।                                                             সহীহ: বুখারী ৬১৫, মুসলিম ৪৩৭।
541 | পরিচ্ছেদঃ ২৩: এটা (“ইশাকে ‘আত্বামাহ্) বলা মাকরূহ                                                                                                                             হাদিস একাডেমি নাম্বারঃ ৫৪১, আন্তর্জাতিক নাম্বারঃ                         ৫৪২                                                                                                                                         ৫৪১. আহমাদ ইবনু সুলায়মান (রহ.)…. ইবনু উমার (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: বেদুঈনগণ যেন সালাতের নামের ব্যাপারে তোমাদের ওপর প্রভাব বিস্তার করতে না পারে। কারণ তারা উট দোহনের কারণে দেরী করে, তাই তারা এ সময়কে ‘আত্বামাহ্ বলে। প্রকৃতপক্ষে এটা হচ্ছে ‘ইশা।                                                             সহীহ: মুসলিম ৬৪৪, আবূ দাউদ ৪৯৮৪, ইবনু মাজাহ ৭০৪।
542 | পরিচ্ছেদঃ ২৩: এটা (“ইশাকে ‘আত্বামাহ্) বলা মাকরূহ                                                                                                                             হাদিস একাডেমি নাম্বারঃ ৫৪২, আন্তর্জাতিক নাম্বারঃ                         ৫৪৩                                                                                                                                         ৫৪২. সুওয়াইদ ইবনু নাসর (রহ.) ..... ইবনু উমার (রাঃ) হতে বর্ণিত। তিনি বলেন, আমি রাসূলুল্লাহ (সা.) -কে মিম্বারের উপরে বলতে শুনেছি যে, বেদুঈনগণ যেন সালাতের নামের ব্যাপারে তোমাদের ওপর প্রভাব বিস্তার না করে। জেনে রাখ, বেদুঈনগণ যে সময়কে ‘আত্বামাহ্ বলে সেটাই হলো প্রকৃত ‘ইশা।                                                             সহীহ: মুসলিম ৬৪৪, আবূ দাউদ ৪৯৮৪, ইবনু মাজাহ ৭০৪।
543 | পরিচ্ছেদঃ ২৪: ফজরের প্রথম ওয়াক্ত                                                                                                                             হাদিস একাডেমি নাম্বারঃ ৫৪৩, আন্তর্জাতিক নাম্বারঃ                         ৫৪৪                                                                                                                                         ৫৪৩. ইব্রাহীম ইবনু হারূন (রহ.) ..... জা'ফর ইবনু মুহাম্মাদ ইবনু আলী ইবনু হুসায়ন (রহ.) হতে বর্ণিত। জাবির ইবনু 'আবদুল্লাহ (রাঃ) বলেন, রাসূলুল্লাহ (সা.) ভোর ফর্সা হওয়ার পরে ফজরের সালাত আদায় করেন।                                                             সহীহ: মুসলিম ১২১৮ [এটি একটি দীর্ঘ হাদীসের অংশ]।
544 | পরিচ্ছেদঃ ২৪: ফজরের প্রথম ওয়াক্ত                                                                                                                             হাদিস একাডেমি নাম্বারঃ ৫৪৪, আন্তর্জাতিক নাম্বারঃ                         ৫৪৫                                                                                                                                         ৫৪৪. ‘আলী ইবনু হুজুর (রহ.) ..... আনাস (রাঃ) হতে বর্ণিত। এক ব্যক্তি নবী (সা.) -এর নিকটে উপস্থিত হয়ে তাঁকে ফজরের সালাতের ওয়াক্ত সম্পর্কে জিজ্ঞেস করলো, পরবর্তী দিন ভোর হওয়ার পরেই তিনি ফজরের প্রথম ওয়াক্তে ইক্বামাত দেয়ার জন্যে আদেশ করলেন এবং আমাদেরকে নিয়ে সালাত আদায় করলেন। পরেরদিন ভোর ফর্সা হওয়ার পর সালাতের ইক্বামাত বলার জন্যে তিনি (সা.) আদেশ করলেন। সালাতের ইকামত বলা হল এবং তিনি (সা.) আমাদেরকে নিয়ে সালাত আদায় করলেন। তারপর বললেন, সালাতের সময় সম্পর্কে প্রশ্নকারী কোথায়? এ দু' ওয়াক্তের মাঝখানেই সালাতের সময়।                                                             সহীহ: মুসনাদে আহমাদ ১২৮৯৮।
545 | পরিচ্ছেদঃ ২৫: মুক্বীম অবস্থায় অন্ধকারে ফজরের সালাত আদায় করা                                                                                                                             হাদিস একাডেমি নাম্বারঃ ৫৪৫, আন্তর্জাতিক নাম্বারঃ                         ৫৪৬                                                                                                                                         ৫৪৫. কুতায়বাহ্ (রহ.) ..... আয়িশাহ্ (রাঃ) হতে বর্ণিত। তিনি বলেন, রাসূলুল্লাহ (সা.) এমন সময় ফজরের সালাত আদায় করতেন যে, (সালাত শেষে) মহিলাগণ চাদর আবৃত অবস্থায় বাড়ি ফিরে যেতেন। অথচ অন্ধকারের কারণে তাদেরকে চেনা যেত না।                                                             সহীহ: বুখারী ৮৬৭, মুসলিম ৬৪৫, ইবনু মাজাহ ৬৬৯, ইরওয়াউল গালীল ২৫৭।
546 | পরিচ্ছেদঃ ২৬: মুসাফির অবস্থায় অন্ধকারে ফজরের সালাত আদায় করা                                                                                                                             হাদিস একাডেমি নাম্বারঃ ৫৪৬, আন্তর্জাতিক নাম্বারঃ                         ৫৪৭                                                                                                                                         ৫৪৬. ইসহাক ইবনু ইবরাহীম (রহ.)… আয়িশা (রাঃ) হতে বর্ণিত। তিনি বলেন, মহিলাগন রাসূলুল্লাহ (সা.) -এর সাথে চাদর পরিহিত অবস্থায় ফজরের সালাত আদায় করে বাড়ি ফিরতেন আর অন্ধকারের কারণে তাদেরকে কেউ চিনতে পারত না।                                                             সহীহ: বুখারী ৫৭৬, মুসলিম ৬৪৫।
547 | পরিচ্ছেদঃ ২৬: মুসাফির অবস্থায় অন্ধকারে ফজরের সালাত আদায় করা                                                                                                                             হাদিস একাডেমি নাম্বারঃ ৫৪৭, আন্তর্জাতিক নাম্বারঃ                         ৫৪৮                                                                                                                                         ৫৪৭. ইসহাক ইবনু ইবরাহীম (রহ.)… আনাস (রাঃ) হতে বর্ণিত। তিনি বলেন, রাসূলুল্লাহ (সা.) খায়বার দিবসে অন্ধকারে ফজরের সালাত আদায় করলেন আর তখন তিনি [রাসূলুল্লাহ (সা.)] খায়বারবাসীদের নিকটবর্তী ছিলেন। ফজরের পরে তাদের ওপর আক্রমণ করলেন এবং বললেন, ‘আল্ল-হু আকবার’ খায়বার ধ্বংস হোক, এভাবে দু’বার বললেন, “যখন আমরা কোন কওমের আঙ্গিনায় অবতরণ করি তখন সতর্কীকৃতদের ভোর মন্দই হয়।                                                             সহীহ: বুখারী ৪৯৭, ৪২০০।
177548 | পরিচ্ছেদঃ ২৭: ভোর ফর্সা হওয়ার পরে ফজরের সালাত আদায় করা                                                                                                                             হাদিস একাডেমি নাম্বারঃ ৫৪৮, আন্তর্জাতিক নাম্বারঃ                         ৫৪৯                                                                                                                                         ৫৪৮. উবায়দুল্লাহ ইবনু সা’ঈদ (রহ.)…. রাফি ইবনু খদীজ (রাঃ) এর সুত্রে নবী (সা.) হতে বর্ণিত। তিনি বলেন, ভোর ফর্সা হওয়ার পরে তোমরা ফজরের সালাত আদায় কর।                                                             সহীহ: আবূ দাউদ ৪২৪, তিরমিযী ১৫৪, ইবনু মাজাহ ৬৭২, দারিমী (১/১২৭), মুসনাদে আবূ দাউদ “আত্ তায়ালিসী” ৯৫৯, ইমাম বায়হাকী’র সুনানুল কুবরা (১/২৭৭)।
549 | পরিচ্ছেদঃ ২৭: ভোর ফর্সা হওয়ার পরে ফজরের সালাত আদায় করা                                                                                                                             হাদিস একাডেমি নাম্বারঃ ৫৪৯, আন্তর্জাতিক নাম্বারঃ                         ৫৫০                                                                                                                                         ৫৪৯. ইবরাহীম ইবনু ইয়াকুব (রহ.) ..... মাহমূদ ইবনু লাবীদ (রহ.)-এর মাধ্যমে তার আনসার কওমের কতিপয় ব্যক্তি হতে বর্ণিত, রাসূলুল্লাহ (সা.) বলেছেন: যতই ভোর ফর্সা হওয়ার পর ফজরের সালাত আদায় করবে ততই তোমাদের অধিক নেকীর কারণ হবে।                                                             সহীহ: তবারানী’র “কাবীর” (৪/২৯৮), নাসবুর রায়াহ (১/২৩৮), ইওয়াউল গালীল ২৫৮।
550 | পরিচ্ছেদঃ ২৮: যে ব্যক্তি ফজরের এক রাক'আত পায়                                                                                                                             হাদিস একাডেমি নাম্বারঃ ৫৫০, আন্তর্জাতিক নাম্বারঃ                         ৫৫১                                                                                                                                         ৫৫০. ইব্রাহীম ইবনু মুহাম্মাদ ও মুহাম্মাদ ইবনুল মুসান্না (রহ.) ..... আবূ হুরায়রাহ্ (রাঃ)-এর সূত্রে নবী (সা.) হতে বর্ণিত। তিনি বলেছেন, যে ব্যক্তি সূর্যোদয়ের আগে ফজরের সালাতের এক রাক্আত পেল সে ফজরের সালাত পেল এবং যে সূর্যাস্তের আগে ‘আসরের সালাতের এক রাক'আত পেল সে আসরের সালাত পেল।                                                             সহীহ: বুখারী ৫৫৬, ৫৭৯; মুসলিম ৬০৮, সহীহ ইবনু খুযায়মাহ্ ৯৮৫, ইরওয়াউল গালীল ২৫২।
551 | পরিচ্ছেদঃ ২৮: যে ব্যক্তি ফজরের এক রাক'আত পায়                                                                                                                             হাদিস একাডেমি নাম্বারঃ ৫৫১, আন্তর্জাতিক নাম্বারঃ                         ৫৫২                                                                                                                                         ৫৫১. মুহাম্মাদ ইবনু রাফি' (রহ.) ..... 'আয়িশাহ্ (রাঃ)-এর সূত্রে নবী (সা.) হতে বর্ণিত। তিনি বলেছেন, যে ব্যক্তি সূর্যোদয়ের আগে ফজরের এক রাক্আত পেল সে ফজরের সালাত পেল এবং যে সূর্যাস্তের আগে ‘আসরের এক রাকআত পেল সে ‘আসরের সালাত পেল।                                                             সহীহ: মুসলিম ৬০৯, ইবনু মাজাহ ৭০০, ইরওয়াউল গালীল ২৫২-২৫৩।
552 | পরিচ্ছেদঃ ২৯: ফজরের শেষ ওয়াক্ত প্রসঙ্গে                                                                                                                             হাদিস একাডেমি নাম্বারঃ ৫৫২, আন্তর্জাতিক নাম্বারঃ                         ৫৫৩                                                                                                                                         ৫৫২. ইসমাঈল ইবনু মাস্'উদ ও মুহাম্মাদ ইবনু আবদুল আ'লা (রহ.) ..... আনাস ইবনু মালিক (রাঃ) হতে বর্ণিত। তিনি বলেন, যখন সূর্য ঢলে পড়ত তখন রাসূলুল্লাহ (সা.) যুহরের সালাত আদায় করতেন আর ‘আসরের সালাত আদায় করতেন যুহর ও ‘আসর উভয় সালাতের মধ্যবর্তী সময়ে। আর সূর্যাস্তের পরে মাগরিবের সালাত আদায় করতেন। আর ‘ইশার সালাত সূর্যাস্তের পরে আকাশের লালিমা অদৃশ্য হলে আদায় করতেন। এরপর তিনি আবার বললেন, আর যখন চোখের জ্যোতি বিস্তৃত হত তখন পর্যন্ত ফজরের সালাত আদায় করতেন।                                                             সহীহ: মুসনাদে আহমাদ ১২৩৩৩।
517 | পরিচ্ছেদঃ ৩০: যে ব্যক্তি সালাতের এক রাকআত পেল                                                                                                                             হাদিস একাডেমি নাম্বারঃ ৫৫৩, আন্তর্জাতিক নাম্বারঃ                         ৫৫৪                                                                                                                                         ৫৫৩. কুতায়বাহ্ (রহ.) ..... আবূ হুরায়রাহ্ (রাঃ) হতে বর্ণিত। রাসূলুল্লাহ (সা.) বলেছেন: যে ব্যক্তি সালাতের এক রাক্আত পেল সে সালাত পেল।                                                             সহীহ: বুখারী ৫৮০, মুসলিম ৬০৭, ইবনু মাজাহ ১১২২।
517 | পরিচ্ছেদঃ ৩০: যে ব্যক্তি সালাতের এক রাকআত পেল                                                                                                                             হাদিস একাডেমি নাম্বারঃ ৫৫৪, আন্তর্জাতিক নাম্বারঃ                         ৫৫৫                                                                                                                                         ৫৫৪. ইসহাক ইবনু ইব্রাহীম (রহ.) ..... আবূ হুরায়রাহ্ (রাঃ)-এর সূত্রে রাসূলুল্লাহ (সা.) হতে বর্ণিত। তিনি বলেছেন, যে ব্যক্তি সালাতের এক রাক্আত পেল সে সালাত পেল।                                                             সহীহ: মুসলিম ৬০৭।
517 | পরিচ্ছেদঃ ৩০: যে ব্যক্তি সালাতের এক রাকআত পেল                                                                                                                             হাদিস একাডেমি নাম্বারঃ ৫৫৫, আন্তর্জাতিক নাম্বারঃ                         ৫৫৬                                                                                                                                         ৫৫৫. ইয়াযীদ ইবনু মুহাম্মাদ ইবনু আবদুস্ সমাদ (রহ.) ..... আবূ হুরায়রাহ্ (রাঃ) হতে বর্ণিত। নবী (সা.) বলেন: যে ব্যক্তি কোন সালাতের এক রাকআত পেল, সে ঐ সালাত পেল।                                                             সহীহ: মুসলিম ৬০৭।
517 | পরিচ্ছেদঃ ৩০: যে ব্যক্তি সালাতের এক রাকআত পেল                                                                                                                             হাদিস একাডেমি নাম্বারঃ ৫৫৬, আন্তর্জাতিক নাম্বারঃ                         ৫৫৭                                                                                                                                         ৫৫৬. শু’আয়ব ইবনু শু’আয়ব ইবনু ইসহাক (রহ.) ..... আবূ হুরায়রাহ্ (রাঃ) হতে বর্ণিত। রাসূলুল্লাহ (সা.) বলেছেন: যে ব্যক্তি কোন সালাতের এক রা’আত পেল সে ঐ সালাত পেল।                                                             সহীহ: নাসায়ী'র “সুনানুল কুবরা' (১/৪৮১), হাঃ ১৫৩৯।
557 | পরিচ্ছেদঃ ৩০: যে ব্যক্তি সালাতের এক রাকআত পেল                                                                                                                             হাদিস একাডেমি নাম্বারঃ ৫৫৭, আন্তর্জাতিক নাম্বারঃ                         ৫৫৮                                                                                                                                         ৫৫৭. মূসা ইবনু সুলায়মান ইবনু ইসমাঈল ইবনু ক্বাসিম (রহ.) ..... সালিম (রাঃ)-এর পিতা সুত্রে নবী (সা.) হতে বর্ণিত। তিনি (সা.) বলেছেন, যে ব্যক্তি জুমু'আহ্ বা অন্য কোন সালাতের এক রাকআত পেল তার সালাত পূর্ণ হয়ে গেল।                                                             সহীহ: ইবনু মাজাহ ১১২৩, ইরওয়াউল গালীল ৬২২।
558 | পরিচ্ছেদঃ ৩০: যে ব্যক্তি সালাতের এক রাকআত পেল                                                                                                                             হাদিস একাডেমি নাম্বারঃ ৫৫৮, আন্তর্জাতিক নাম্বারঃ                         ৫৫৯                                                                                                                                         ৫৫৮. মুহাম্মাদ ইবনু ইসমাঈল আত্ তিরমিযী (রহ.) ..... সালিম (রহ.) হতে বর্ণিত। রাসূলুল্লাহ (সা.) বলেছেন: যে ব্যক্তি কোন সালাতের এক রাক'আত পেল সে ঐ সালাত পেল। তবে যতটুকু ছুটে গেছে ততটুকু আদায় করবে।                                                             সহীহ: নাসায়ী’র “সুনানুল কুবরা” (১/৪৮২), হাঃ ১৫৪১।
559 | পরিচ্ছেদঃ ৩১: সালাতের নিষিদ্ধ ওয়াক্ত                                                                                                                             হাদিস একাডেমি নাম্বারঃ ৫৫৯, আন্তর্জাতিক নাম্বারঃ                         ৫৬০                                                                                                                                         ৫৫৯. কুতায়বাহ্ (রহ.) ..... ‘আবদুল্লাহ আস্ সুনাবিহী (রাঃ) হতে বর্ণিত। রাসূলুল্লাহ (সা.) বলেছেন: সূর্য শয়তানের দুই শিংয়ের মাঝখান দিয়ে উঠে যখন সূর্য উপরে উঠে তখন শয়তান তা হতে দূরে সরে যায়। আবার যখন সূর্য মাথার উপর আসে তখন শয়তান এসে মিলিত হয়। আবার ঢলে পড়লে পৃথক হয়ে যায়। আবার যখন সূর্য অস্তগমনের নিকটবর্তী হয় তখন শয়তান মিলিত হয় এবং যখন সূর্য অস্তমিত হয় তখন শয়তান সরে যায়। এজন্যেই রাসূলুল্লাহ (সা.) - এ তিন সময়ে সালাত আদায় করতে নিষেধ করেছেন।                                                             সনদ দুর্বল: “যখন সূর্য অস্তগমনের নিকটবর্তী হয় তখন শয়তান মিলিত হয় এবং যখন সূর্য অস্তমিত হয় তখন শয়তান সরে যায় অংশটুকু বাদে হাদীসটি সহীহ। মুয়াত্ত্বা মালিক (১/৪৪/২১৯), ইবনু মাজাহ ১২৫৩, ইরওয়াউল গালীল ২/২৩৮।
560 | পরিচ্ছেদঃ ৩১: সালাতের নিষিদ্ধ ওয়াক্ত                                                                                                                             হাদিস একাডেমি নাম্বারঃ ৫৬০, আন্তর্জাতিক নাম্বারঃ                         ৫৬১                                                                                                                                         ৫৬০. সুওয়াইদ ইবনু নাসর (রহ.) ..... ‘উকবাহ্ ইবনু 'আমির আল জুহানী (রাঃ) হতে বর্ণিত। তিনি বলেন, তিনটি সময়ে রাসূলুল্লাহ (সা.) আমাদেরকে সালাত আদায় করতে ও মৃত ব্যক্তিকে কবরস্থ করতে বারণ করেছেন, (১) যখন সূর্য আলোকিত হয়ে উদয় হয়, ঊর্ধাকাশে না উঠা পর্যন্ত। (২) যখন দ্বিপ্রহর হয়, পশ্চিম আকাশে সর্য ঢলে না পড়া পর্যন্ত। (৩) আর যখন সূর্য অস্ত যাওয়ার উপক্রম হয়, সম্পূর্ণ অস্ত না যাওয়া পর্যন্ত।                                                             সহীহ: মুসলিম ৮৩১, আবূ দাউদ ৩১৯২, তিরমিযী ১০৩০, ইবনু মাজাহ ১৫১৯, ইরওয়াউল গালীল ৪৮০।
561 | পরিচ্ছেদঃ ৩২: ফজরের সালাতের পর অন্য কোন সালাত আদায় করা নিষিদ্ধ                                                                                                                             হাদিস একাডেমি নাম্বারঃ ৫৬১, আন্তর্জাতিক নাম্বারঃ                         ৫৬২                                                                                                                                         ৫৬১. কুতায়বাহ্ (রহ.) ..... আবূ হুরায়রাহ্ (রাঃ) হতে বর্ণিত। নবী (সা.) ‘আসরের পরে সূর্যাস্ত না হওয়া পর্যন্ত এবং ফজরের পর সূর্যোদয় না হওয়া পর্যন্ত সালাত আদায় করতে বারণ করেছেন।                                                             সহীহ: বুখারী ৫৮১, মুসলিম ৮২৫, মুয়াত্তা মালিক (১/৪৮/২২১), ইবনু মাজাহ ১২৪৮।
562 | পরিচ্ছেদঃ ৩২: ফজরের সালাতের পর অন্য কোন সালাত আদায় করা নিষিদ্ধ                                                                                                                             হাদিস একাডেমি নাম্বারঃ ৫৬২, আন্তর্জাতিক নাম্বারঃ                         ৫৬৩                                                                                                                                         ৫৬২. আহমাদ ইবনু মানী (রহ.) ..... ইবনু আব্বাস (রাঃ) হতে বর্ণিত। তিনি বলেন, আমি নবী (সা.) -এর একাধিক সাহাবীর নিকট শুনেছি, তাঁদের মধ্যে ‘উমার (রাঃ) অন্যতম। তিনি আমার অধিক প্রিয় ছিলেন। রাসূলুল্লাহ (সা.) ফজরের পর সূর্যোদয় না হওয়া পর্যন্ত এবং ‘আসরের পর সূর্যাস্ত না হওয়া পর্যন্ত সালাত আদায় করতে বারণ করেছেন।                                                             সহীহ: বুখারী ৫৮১, মুসলিম ৮২৬, ইবনু মাজাহ ১২৫০।
563 | পরিচ্ছেদঃ ৩৩: সূর্যোদয়ের সময় সালাত আদায় করা নিষিদ্ধ                                                                                                                             হাদিস একাডেমি নাম্বারঃ ৫৬৩, আন্তর্জাতিক নাম্বারঃ                         ৫৬৪                                                                                                                                         ৫৬৩. কুতায়বাহ্ ইবনু সাঈদ (রহ.) ..... ইবনু 'উমার (রাঃ) হতে বর্ণিত। রাসূলুল্লাহ (সা.) বলেছেন: তোমাদের কেউ যেন সূর্যোদয় ও সূর্যাস্তের সময়কে সালাত আদায় করার জন্যে বেছে না নেয়।                                                             সহীহ: বুখারী ৫৮৫, মুসলিম ৮২৮, ইরওয়াউল গালীল ২২৩৭।
564 | পরিচ্ছেদঃ ৩৩: সূর্যোদয়ের সময় সালাত আদায় করা নিষিদ্ধ                                                                                                                             হাদিস একাডেমি নাম্বারঃ ৫৬৪, আন্তর্জাতিক নাম্বারঃ                         ৫৬৫                                                                                                                                         ৫৬৪. ইসমাঈল ইবনু মাস'ঊদ (রহ.) ..... ইবনু উমার (রাঃ) হতে বর্ণিত। রাসূলুল্লাহ (সা.) সূর্যোদয়ের সময় এবং সূর্যাস্তের সময় সালাত আদায় করতে বারণ করেছেন।                                                             সহীহ: নাসায়ী'র “সুনানুল কুবরা" (১/৪৮১) হাঃ ১৫৪৬, মুসনাদে আহমাদ হাঃ ৪৮৪০।
565 | পরিচ্ছেদঃ ৩৪: দ্বি-প্রহরে সালাত আদায় করা নিষিদ্ধ                                                                                                                             হাদিস একাডেমি নাম্বারঃ ৫৬৫, আন্তর্জাতিক নাম্বারঃ                         ৫৬৬                                                                                                                                         ৫৬৫. হুমায়দ ইবনু মাস'আদাহ্ (রহ.) ..... উকবাহ্ ইবনু ‘আমির (রাঃ) হতে বর্ণিত। তিনি বলেন, রাসূলুল্লাহ (সা.) তিনটি সময়ে আমাদেরকে সালাত আদায় করতে ও মৃত ব্যক্তিকে দাফন করতে নিষেধ করতেন। (১) যখন সূর্য উদয় শুরু হয়, তখন থেকে সূর্য উপরে উঠা পর্যন্ত (২) ঠিক দুপুরের সময়, পশ্চিম আকাশে সূর্য ঢলে না পড়া পর্যন্ত এবং (৩) আর যখন সূর্য অস্তমিত হওয়ার উপক্রম হয় তখন থেকে সূর্য অস্তমিত না হওয়া পর্যন্ত।                                                             সহীহ: মুসলিম ৮৩১, আবূ দাউদ ৩১৯২, তিরমিযী ১০৩০, ইবনু মাজাহ ১৫১৯। [দ্রঃ ৫৬০]
566 | পরিচ্ছেদঃ ৩৫: ‘আসরের পর সালাত আদায় করা নিষিদ্ধ                                                                                                                             হাদিস একাডেমি নাম্বারঃ ৫৬৬, আন্তর্জাতিক নাম্বারঃ                         ৫৬৭                                                                                                                                         ৫৬৬. মুজাহিদ ইবনু মূসা (রহ.) ..... আবূ সাঈদ আল খুদরী (রাঃ) হতে বর্ণিত। তিনি বলেন, রাসূলুল্লাহ (সা.) ফজরের পর সূর্যোদয় না হওয়া পর্যন্ত এবং ‘আসরের পরে সূর্যাস্ত না হওয়া পর্যন্ত সালাত আদায় করতে বারণ করেছেন।                                                             সহীহ: মুসনাদে আহমাদ ১১০৪৭, মুসনাদে হুমায়দী ৭৩১, ইবনু মাজাহ ১২৪৯, বুখারী ৫৮৬, মুসলিম ৮২৭, ইওয়াউল গালীল ৪৯।
567 | পরিচ্ছেদঃ ৩৫: ‘আসরের পর সালাত আদায় করা নিষিদ্ধ                                                                                                                             হাদিস একাডেমি নাম্বারঃ ৫৬৭, আন্তর্জাতিক নাম্বারঃ                         ৫৬৮                                                                                                                                         ৫৬৭. আবদুল হামীদ ইবনু মুহাম্মাদ (রহ.) ..... আবূ সাঈদ আল খুদরী (রাঃ) হতে বর্ণিত। তিনি বলেন, আমি রাসূলুল্লাহ (সা.) -কে বলতে শুনেছি, ফজরের পরে সূর্য উদিত হয়ে পরিষ্কার না হওয়া পর্যন্ত এবং ‘আসরের পরে সূর্য না ডুবা পর্যন্ত কোন সালাত নেই।                                                             সহীহ: বুখারী ৫৮৬, ১৯৯৫; মুসলিম ৮২৭।
568 | পরিচ্ছেদঃ ৩৫: ‘আসরের পর সালাত আদায় করা নিষিদ্ধ                                                                                                                             হাদিস একাডেমি নাম্বারঃ ৫৬৮, আন্তর্জাতিক নাম্বারঃ                         ৫৬৯                                                                                                                                         ৫৬৮. মাহমূদ ইবনু গয়লান (রহ.) ..... আবূ সাঈদ আল খুদরী (রাঃ) -এর সূত্রে রাসূলুল্লাহ (সা.) হতে অনুরূপ বর্ণিত হয়েছে।                                                             সহীহ: বুখারী ৫৮৬, ১৯৯৫; মুসলিম ৮২৭।
569 | পরিচ্ছেদঃ ৩৫: ‘আসরের পর সালাত আদায় করা নিষিদ্ধ                                                                                                                             হাদিস একাডেমি নাম্বারঃ ৫৬৯, আন্তর্জাতিক নাম্বারঃ                         ৫৭০                                                                                                                                         ৫৬৯. আহমাদ ইবনু হারব (রহ.) ..... ইবনু 'আব্বাস (রাঃ) হতে বর্ণিত। নবী (সা.) ‘আসরের পরে সালাত আদায় করতে নিষেধ করেছেন।                                                             সহীহ: দারিমী ৪৩৪।
6 | পরিচ্ছেদঃ ৩৫: ‘আসরের পর সালাত আদায় করা নিষিদ্ধ                                                                                                                             হাদিস একাডেমি নাম্বারঃ ৫৭০, আন্তর্জাতিক নাম্বারঃ                         ৫৭১                                                                                                                                         ৫৭০. মুহাম্মাদ ইবনু 'আবদুল্লাহ ইবনুল মুবারক আল মুখররিমী (রহ.) ..... ত্বাউস (রহ.) হতে বর্ণিত। তিনি বলেন, ‘আয়িশাহ্ (রাঃ) বলেছেন, “উমার (রাঃ)-এর ভুল হয়ে গেছে [‘উমার (রাঃ) হাদীসের কিছু অংশ ভুলবশত ছেড়ে দিয়েছেন এবং তিনি ‘আসরের দুই রাকআত সালাত আদায় করতে নিষেধ করেছেন।] অথচ রাসূলুল্লাহ (সা.) বারণ করে বলেছেন, তোমরা সূর্যোদয় এবং সূর্যাস্তের সময়কে সালাত আদায় করার জন্যে চয়ন করবে না। কেননা সূর্য শয়তানের দুই শিংয়ের মাঝখান দিয়ে উঠে।   ৫৭০/ক. মুহাম্মাদ ইবনু আবদুল্লাহ ইবনুল মুবারক (রহ.) ..... ত্বাউস (রহ.) হতে বর্ণিত। তিনি বলেন, ‘আয়িশাহ্ (রাঃ) বলেছেন, 'উমার (রাঃ) ভুলে নিপতিত হয়েছেন। রাসূলুল্লাহ (সা.) সূর্যোদয় ও সূর্যাস্তের সময়কে সালাত আদায় করার জন্যে বেছে নিতে বারণ করেছেন।'                                                             সহীহ: মুসলিম ৮৩৩, ইওয়াউল গালীল ৪৭৯। ৫৭০/ক সহীহ: ইমাম নাসায়ী এককভাবে বর্ণনা করেছেন।
571 | পরিচ্ছেদঃ ৩৫: ‘আসরের পর সালাত আদায় করা নিষিদ্ধ                                                                                                                             হাদিস একাডেমি নাম্বারঃ ৫৭১, আন্তর্জাতিক নাম্বারঃ                         ৫৭২                                                                                                                                         ৫৭১. ‘আমর ইবনু ‘আলী (রহ.) ..... ইবনু উমার (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: যখন সূর্যের উপরিভাগ উদয় হয় তখন পূর্ণ আলোকিত না হওয়া পর্যন্ত সালাত আদায় করবে না এবং যখন সূর্যের এক পার্শ্ব অস্ত যায় তখন পূর্ণ অস্ত না যাওয়া পর্যন্ত সালাত আদায় করা থেকে বিরত থাকবে।  ৫৭১/ক. ‘আমর ইবনু 'আলী (রহ.) ..... উরওয়াহ (রাঃ) হতে বর্ণিত। তিনি বলেন, ইবন উমার (রাঃ) আমাকে অবহিত করেছেন, রাসূলুল্লাহ (সা.) বলেছেন: তোমরা সালাত আদায় করার জন্য সূর্যোদয় ও সূর্যাস্তের সময়কে বেছে নিবে না। কেননা তা শয়তানের দু' শিং এর মাঝ দিয়ে উদয় হয়।                                                             সহীহ: বুখারী ৫৮৩, মুসলিম ৮২৯। ৫৭১/ক সহীহ: ইমাম নাসায়ী এককভাবে বর্ণনা করেছেন।
572 | পরিচ্ছেদঃ ৩৫: ‘আসরের পর সালাত আদায় করা নিষিদ্ধ                                                                                                                             হাদিস একাডেমি নাম্বারঃ ৫৭২, আন্তর্জাতিক নাম্বারঃ                         ৫৭৩                                                                                                                                         ৫৭২. ‘আমর ইবনু মানসূর (রহ.) ..... ‘আমর ইবনু ‘আবাসাহ্ (রাঃ) হতে বর্ণিত। তিনি বলেন, আমি জিজ্ঞেস করলাম, হে আল্লাহর রসূল! এমন কোন সময় আছে কি যে সময়ে অন্য সময়ের তুলনায় আল্লাহ তা'আলার নৈকট্য লাভ করা যায়? অথবা এমন কোন সময় আছে কি আল্লাহর যিকরের জন্যে যে সময় বেশী মনোযোগী হওয়া যায়? তিনি বললেন, হ্যা! রাতের শেষ ভাগে আল্লাহ তা'আলা বান্দার খুব নিকটবর্তী হন। সম্ভব হলে তুমিও সে সময় আল্লাহর যিকরকারীদের সাথী হবে। কারণ ঐ সময়ের সালাতে মালায়িকা (ফেরেশতাগণ) উপস্থিত থাকেন এবং দেখে থাকেন আর এ অবস্থা সূর্যোদয় পর্যন্ত অব্যাহত থাকে। সূর্য শয়তানের দু' শিংয়ের মাঝখান দিয়ে উঠে আর তা কাফিরদের ‘ইবাদাতের সময়। কাজেই ঐ সময় সালাত আদায় করা হতে বিরত থাকবে, যতক্ষণ এক বল্লম বরাবর সূর্য উপরে না ওঠে এবং তার উদয়কালীন আলোকরশ্মি দূর না হয়। পুনরায় মালায়িকাহ্ সালাতে উপস্থিত হয়ে থাকেন এবং প্রত্যক্ষ করেন দ্বি-প্রহরে সূর্য বর্শার মতো সোজা না হওয়া পর্যন্ত। কারণ তা এমন একটি সময় যে সময়ে জাহান্নামের দরজা খুলে দেয়া হয় এবং তা আরো প্রজ্বলিত করা হয়। তখন ছায়া ঝুঁকে না পড়া পর্যন্ত সালাত আদায় করবে না। এরপর আবার সালাতে মালায়িকাহ্ উপস্থিত হয়ে থাকেন এবং প্রত্যক্ষ করেন সূর্যাস্ত পর্যন্ত। অতঃপর সূর্য শয়তানের দুই শিংয়ের মধ্যখানে অস্ত যায় আর তা কাফিরদের ইবাদাতের সময়।                                                             সহীহ: মুসলিম ৮৩২, আবূ দাউদ ১২৭৭, তিরমিযী ৩৫৭৯, ইরওয়াউল গালীল ২/২৩৭, সহীহ আবূ দাউদ ১১৫৮।
573 | পরিচ্ছেদঃ ৩৬: ‘আসরের পরে সালাতের অনুমতি প্রদান                                                                                                                             হাদিস একাডেমি নাম্বারঃ ৫৭৩, আন্তর্জাতিক নাম্বারঃ                         ৫৭৪                                                                                                                                         ৫৭৩. ইসহাক ইবনু ইব্রাহীম (রহ.) ..... ‘আলী (রাঃ) হতে বর্ণিত। তিনি বলেন, রাসূলুল্লাহ (সা.) ‘আসরের পরে সালাত আদায় করতে নিষেধ করেছেন, তবে হ্যা! যতক্ষণ পর্যন্ত সূর্য উর্ধ্বাকাশে শুভ্র ও উজ্জ্বল থাকে (ততক্ষণ কাযা সালাত আদায় করা যায়)।                                                             সহীহ: আবূ দাউদ ১২৭৪, সহীহ ইবনু খুযায়মাহ্ ১২৮৪, ১২৮৫, মুসনাদে আহমাদ ৬১০, আস্ সহীহাহ্ ২০০, সহীহ আবূ দাউদ ১১৫৬।
574 | পরিচ্ছেদঃ ৩৬: ‘আসরের পরে সালাতের অনুমতি প্রদান                                                                                                                             হাদিস একাডেমি নাম্বারঃ ৫৭৪, আন্তর্জাতিক নাম্বারঃ                         ৫৭৫                                                                                                                                         ৫৭৪. ‘উবায়দুল্লাহ ইবনু সাঈদ (রহ.) ..... ‘আয়িশাহ (রাঃ) হতে বর্ণিত। তিনি বলেন, আমার নিকটে রাসূলুল্লাহ (সা.)-‘আসরের পরে দুই রাকআত সালাত আদায় করা কখনো ত্যাগ করেননি।                                                             সহীহ: বুখারী ৫৯১, মুসলিম ৮৩৫।
575 | পরিচ্ছেদঃ ৩৬: ‘আসরের পরে সালাতের অনুমতি প্রদান                                                                                                                             হাদিস একাডেমি নাম্বারঃ ৫৭৫, আন্তর্জাতিক নাম্বারঃ                         ৫৭৬                                                                                                                                         ৫৭৫. মুহাম্মাদ ইবনু কুদামাহ (রহ.) ..... আসওয়াদ (রহ.) হতে বর্ণিত। তিনি বলেন, “আয়িশাহ্ (রাঃ) বলেছেন, রাসূলুল্লাহ (সা.) ‘আসরের পরে যখনই আমার কাছে আসতেন, তখনই দু' রাক'আত সালাত আদায় করতেন।                                                             সহীহ: বুখারী ৫৯২।
576 | পরিচ্ছেদঃ ৩৬: ‘আসরের পরে সালাতের অনুমতি প্রদান                                                                                                                             হাদিস একাডেমি নাম্বারঃ ৫৭৬, আন্তর্জাতিক নাম্বারঃ                         ৫৭৭                                                                                                                                         ৫৭৬. ইসমাঈল ইবনু মাস’ঊদ (রহ.) ..... আবূ ইসহাক (রহ.) হতে বর্ণিত। তিনি বলেন, আমি মসরূক ও আসওয়াদ-কে বলতে শুনেছি, আমরা সাক্ষ্য দিচ্ছি যে, ‘আয়িশাহ্ (রাঃ) বলেছেন, রাসূলুল্লাহ (সা.) এর ‘আসরের পরে যখন আমার কাছে আসতেন দু' রাক'আত সালাত আদায় করতেন।                                                             সহীহ: বুখারী ৫৯৩, মুসলিম ৮৩৫, সহীহ আবূ দাউদ ১১৬০।
577 | পরিচ্ছেদঃ ৩৬: ‘আসরের পরে সালাতের অনুমতি প্রদান                                                                                                                             হাদিস একাডেমি নাম্বারঃ ৫৭৭, আন্তর্জাতিক নাম্বারঃ                         ৫৭৮                                                                                                                                         ৫৭৭. ‘আলী ইবনু হুজুর (রহ.) ..... ‘আয়িশাহ্ (রাঃ) হতে বর্ণিত। তিনি বলেন, রাসূলুল্লাহ (সা.) আমার ঘরে প্রকাশ্যে ও গোপনে কখনো দু' রাকআত সালাত ত্যাগ করেননি। (১) ফজরের পূর্বে দু' রাকআত এবং (২) আসরের পরে দু' রাক'আত।                                                             সহীহ: বুখারী ৫৯২, মুসলিম ৮৩৫, ইরওয়াউল গালীল (২/১৮৮-১৮৯), আস্ সহীহাহ্ (৩১৭৪)।
578 | পরিচ্ছেদঃ ৩৬: ‘আসরের পরে সালাতের অনুমতি প্রদান                                                                                                                             হাদিস একাডেমি নাম্বারঃ ৫৭৮, আন্তর্জাতিক নাম্বারঃ                         ৫৭৯                                                                                                                                         ৫৭৮. ‘আলী ইবনু হুজুর (রহ.) ..... আবূ সালামাহ্ (রহ.) হতে বর্ণিত। রাসূলুল্লাহ (সা.) ‘আসরের পরে যে দু' রাকআত সালাত আদায় করতেন তিনি সে বিষয়ে ‘আয়িশাহ্ (রাঃ)-কে প্রশ্ন করলেন। তার উত্তরে তিনি বললেন, রাসূলুল্লাহ (সা.) এ দু' রাক'আত ‘আসরের আগেই আদায় করতেন। একবার তিনি সে দু' রাক'আত সালাত ‘আসরের আগে আদায় করতে পারলেন না অতি ব্যস্ততা বা ভুলে যাওয়ার কারণে, তাই তিনি (সা.) আসরের পরে ছুটে যাওয়া দু' রাকআত আদায় করলেন। আর তিনি (সা.) কোন সালাত একবার আদায় করলে তা নিয়মিত আদায় করতেন।                                                             সহীহ: মুসলিম ৮৩৫, সহীহ ইবনু খুযায়মাহ ১২৭৮।
579 | পরিচ্ছেদঃ ৩৬: ‘আসরের পরে সালাতের অনুমতি প্রদান                                                                                                                             হাদিস একাডেমি নাম্বারঃ ৫৭৯, আন্তর্জাতিক নাম্বারঃ                         ৫৮০                                                                                                                                         ৫৭৯. মুহাম্মাদ ইবনু 'আবদুল আ'লা (রহ.) .... উম্মু সালামাহ্ (রাঃ) হতে বর্ণিত। নবী (সা.) একবার তাঁর ঘরে ‘আসরের পরে দু’ রাকআত সালাত আদায় করলেন, এ সম্বন্ধে প্রশ্ন করলে তিনি বললেন, এ দু’ রাকআত সালাত আমি যুহরের পরে আদায় করতাম, কিন্তু আমি আসরের সালাত আদায় করা পর্যন্ত কর্মব্যস্ততার জন্যে সে দু' রাক্আত আদায় করতে পারিনি।                                                             সহীহ: মুসনাদে আহমাদ ২৬৬৮৭, মুসনাদে হুমায়দী ২৯৫, ইরওয়াউল গালীল ২/১৮৮।
580 | পরিচ্ছেদঃ ৩৬: ‘আসরের পরে সালাতের অনুমতি প্রদান                                                                                                                             হাদিস একাডেমি নাম্বারঃ ৫৮০, আন্তর্জাতিক নাম্বারঃ                         ৫৮১                                                                                                                                         ৫৮০. ইসহাক ইবনু ইব্রাহীম (রহ.) ... উম্মু সালামাহ্ (রাঃ) হতে বর্ণিত। তিনি বলেন, ব্যস্ততার কারণে রাসূলুল্লাহ (সা.)  ‘আসরের পূর্বে দু' রাকআত সালাত আদায় করতে পারেননি, তাই তিনি তা ‘আসরের পরে আদায় করে নিয়েছেন।                                                             সহীহ: মুসনাদে আহমাদ ২৬৬৫৬।
581 | পরিচ্ছেদঃ ৩৭: সূর্যাস্তের পূর্বে সালাত আদায় করার অনুমতি                                                                                                                             হাদিস একাডেমি নাম্বারঃ ৫৮১, আন্তর্জাতিক নাম্বারঃ                         ৫৮২                                                                                                                                         ৫৮১. ‘উসমান ইবনু আবদুল্লাহ (রহ.) ..... ইমরান ইবনু হুদায়র (রহ.) হতে বর্ণিত। তিনি বলেন, সর্যাস্তের পূর্বে দুই রাকআত সালাত আদায় করা সম্বন্ধে আমি লাহিক [ইবনু হুমায়দ সাদূসী] (রহ.)-কে প্রশ্ন করলাম। তিনি বললেন, ‘আবদুল্লাহ ইবনুয যুবায়র (রাঃ) তা আদায় করতেন। তখন মু'আবিয়াহ্ (রাঃ) ‘আবদুল্লাহ ইবনুয যুবায়র (রাঃ)-এর নিকট পত্র পাঠালেন যে, সূর্যাস্তের পূর্বে এ দু' রাক'আত কিসের সালাত? ইবনুয যুবায়র (রাঃ) উম্মু সালামাহ্ (রাঃ) -এর শরণাপন্ন হলেন। উম্মু সালামাহ্ (রাঃ) বললেন, রাসূলুল্লাহ (সা.) এ দু' রাক'আত ‘আসরের পূর্বে আদায় করতেন। একদিন কর্ম ব্যস্ততার কারণে পড়তে পারলেন না বলে সূর্যাস্তের সময় তা আদায় করলেন, আমি এর পূর্বে বা পরে কখনো রাসূলুল্লাহ (সা.) -কে তা আদায় করতে দেখিনি।                                                             সহীহ: নাসায়ী'র “সুনানুল কুবরা ১৫৫৮।
582 | পরিচ্ছেদঃ ৩৮: মাগরিবের পূর্বে সালাতের অনুমতি                                                                                                                             হাদিস একাডেমি নাম্বারঃ ৫৮২, আন্তর্জাতিক নাম্বারঃ                         ৫৮৩                                                                                                                                         ৫৮২. ‘আলী ইবনু উসমান ইবনু মুহাম্মাদ ইবনু সা'ঈদ ইবনু আবদুল্লাহ ইবনু নুফায়ল (রহ.) ..... ইয়াযীদ ইবনু আবূ হাবীব (রহ.) হতে বর্ণিত যে, আবূল খায়র তার কাছে বর্ণনা করেছেন যে, আবূ তামীম আল জায়শানী একবার মাগরিবের পূর্বে দু' রাকআত নফল সালাত আদায় করতে দাঁড়ালেন, তখন আমি ‘উক্বাবাহ্ ইবনু আমির (রাঃ)-কে বললাম, দেখুন! ইনি কিসের সালাত আদায় করছেন? তিনি ফিরে তাকে দেখে বললেন, আমরা এ সালাত রাসূলুল্লাহ (সা.) -এর জামানায় আদায় করতাম।                                                             সহীহ: বুখারী ১১৮৪।
583 | পরিচ্ছেদঃ ৩৯: ফজর প্রকাশের পর সালাত আদায় করা                                                                                                                             হাদিস একাডেমি নাম্বারঃ ৫৮৩, আন্তর্জাতিক নাম্বারঃ                         ৫৮৪                                                                                                                                         ৫৮৩. আহমাদ ইবনু 'আবদুল্লাহ ইবনুল হাকাম (রহ.) ..... হাফসাহ (রাঃ) হতে বর্ণিত। তিনি বলেন রাসূলুল্লাহ (সা.) ফজর উদ্ভাসিত হওয়ার পরে সংক্ষেপে (ফরযের পূর্বে) মাত্র দু' রাকআত সালাত আদায় করতেন।                                                             সহীহ: বুখারী ৬১১, ১১৭৩; মুসলিম ৭২৩, ইবনু মাজাহ ১১৪৫।
584 | পরিচ্ছেদঃ ৪০: ফজরের পূর্ব পর্যন্ত নফল সালাতের অনুমতি প্রদান                                                                                                                             হাদিস একাডেমি নাম্বারঃ ৫৮৪, আন্তর্জাতিক নাম্বারঃ                         ৫৮৫                                                                                                                                         ৫৮৪. হাসান ইবনু ইসমাঈল ইবনু সুলায়মান ও আইয়ূব ইবনু মুহাম্মাদ (রহ.) ..... ‘আমর ইবনু ‘আবাসাহ (রাঃ) হতে বর্ণিত। তিনি বলেন, আমি রাসূলুল্লাহ (সা.) -এর কাছে এসে বললাম, হে আল্লাহর রসূল! আপনার সঙ্গে আর কে ইসলাম গ্রহণ করেছে? উত্তরে বললেন, একজন আযাদ পুরুষ আর একজন গোলাম [আবূ বাকর ও বিলাল (রাঃ)]। প্রশ্ন করলাম, এমন কোন সময় আছে কি যাতে অন্য সময়ের চেয়ে আল্লাহ তা'আলার বেশি নৈকট্য লাভ করা যায়? উত্তরে বললেন, হ্যা! রাতের শেষাংশে ফজর আদায়ের পূর্ব পর্যন্ত যা মনে চায়, পড়। তারপর সূর্যোদয় হওয়া এবং লালিমা কেটে আলোকিত হওয়া পর্যন্ত বিরত থাকবে। (রাবী) আইয়ূব বলেন, যে পর্যন্ত সূর্যকে ঢালের মতো মনে হয় এবং সূর্যের আলো ছড়িয়ে না পড়ে ততক্ষণ পর্যন্ত বিরত থাকবে। তারপর খুঁটি তার মূল ছায়ার উপর থাকা পর্যন্ত (দ্বি-প্রহরের পূর্ব পর্যন্ত) যা মনে চায় আদায় কর। তারপর সূর্য ঢলে যাওয়া পর্যন্ত নিবৃত থাক। কেননা দ্বি-প্রহরে জাহান্নামের আগুন অধিক প্রজ্বলিত করা হয়। তারপর ‘আসরের সালাত আদায় করা পর্যন্ত যা মনে চায় আদায় কর। এরপর সূর্যাস্ত পর্যন্ত বিরত থাক। কারণ সূর্যের অস্ত এবং উদয় উভয়ই শয়তানের দু' শিংয়ের মাঝখান দিয়ে হয়।                                                             সহীহ: ইবনু মাজাহ ১২৫১, মুসনাদে আহমাদ ১৭০৫৯। [দ্রঃ ৫৭৩]
585 | পরিচ্ছেদঃ ৪১: মক্কায় সব সময় সালাতের অনুমতি প্রদান                                                                                                                             হাদিস একাডেমি নাম্বারঃ ৫৮৫, আন্তর্জাতিক নাম্বারঃ                         ৫৮৬                                                                                                                                         ৫৮৫. মুহাম্মাদ ইবনু মানসূর (রহ.) ..... জুবায়র ইবনু মুত্ব'ইম (রাঃ) হতে বর্ণিত। নবী (সা.) বলেছেন: হে ‘আবদে মানাফ-এর বংশধর! এ ঘরের (বায়তুল্লাহ) তওয়াফ করলে এবং এতে রাত বা দিনের যে কোন সময় কেউ সালাত আদায় করলে তাকে তোমরা বাধা দিবে না।                                                            সহীহ: আবূ দাউদ ১৮৯৪, তিরমিযী ৮৬৮, ইবনু মাজাহ ১২৫৪।
586 | পরিচ্ছেদঃ ৪২: যে সময় মুসাফির যুহর ও আসরের সালাত একসাথে আদায় করবে                                                                                                                             হাদিস একাডেমি নাম্বারঃ ৫৮৬, আন্তর্জাতিক নাম্বারঃ                         ৫৮৭                                                                                                                                         ৫৮৬. কুতায়বাহ্ (রহ.) ..... আনাস ইবনু মালিক (রাঃ) হতে বর্ণিত। তিনি বলেন, রাসূলুল্লাহ (সা.) - দ্বিপ্রহরের আগে সফরে রওয়ানা হলে ‘আসর পর্যন্ত যুহরের সালাতকে বিলম্ব করতেন। তারপর অবতরণ করে উভয় সালাত একসাথে আদায় করতেন। দ্বি-প্রহরের পরে রওয়ানা হলে যুহরের সালাত আদায় করে আরোহণ করতেন।                                                             সহীহ: বুখারী ১১১১, ১১১২; মুসলিম ৭০৪, সহীহ আবূ দাউদ ১১০৪, ইওয়াউল গালীল ৫৭৯।
587 | পরিচ্ছেদঃ ৪২: যে সময় মুসাফির যুহর ও আসরের সালাত একসাথে আদায় করবে                                                                                                                             হাদিস একাডেমি নাম্বারঃ ৫৮৭, আন্তর্জাতিক নাম্বারঃ                         ৫৮৮                                                                                                                                         ৫৮৭. মুহাম্মাদ ইবনু সালামাহ্ ও হারিস ইবনু মিসকীন (রহ.) ..... আবূ তুফায়ল ‘আমির ইবনু ওয়াসিলাহ (রাঃ) হতে বর্ণিত। মু'আয ইবনু জাবাল (রাঃ) তাঁকে বলেছেন যে, তাবুকের জিহাদে সাহাবায়ি কিরামগণ রাসূলুল্লাহ (সা.)-এর সাথে রওয়ানা হলেন। এতে রাসূলুল্লাহ (সা.) যুহর এবং ‘আসরের সালাতকে একসঙ্গে আদায় করলেন। আবার মাগরিব ও ইশাকে একত্রে আদায় করলেন। একদিন যুহরের সালাতকে দেরী করে যুহর ও আসরকে একসঙ্গে আদায় করে নিলেন। তারপর মাগরিবের সালাতকে দেরী করে মাগরিব ও ইশাকে একসঙ্গে আদায় করলেন।                                                             সহীহ: মুসলিম ৭০৬, আবূ দাউদ ১২০৭, ইবনু মাজাহ ১০৭০, তিরমিযী ৫৫৯, ইওয়াউল গালীল ৫৭৮।
588 | পরিচ্ছেদঃ ৪৩: এর (মুসাফিরের যুহর ও আসরের সালাতের) বিবরণ প্রসঙ্গে                                                                                                                             হাদিস একাডেমি নাম্বারঃ ৫৮৮, আন্তর্জাতিক নাম্বারঃ                         ৫৮৯                                                                                                                                         ৫৮৮. মুহাম্মাদ ইবনু আবদুল্লাহ ইবনু বাযী (রহ.) ..... কাসীর ইবনু কারাওয়ান্দা (রহ.) হতে বর্ণিত। তিনি বলেন, আমি সালিম ইবনু আবদুল্লাহ (রহ.)-কে তাঁর বাবার সফরের সালাত সম্পর্কে জানতে চাইলাম এবং তাঁকে প্রশ্ন করলাম, তিনি সফরে দু' ওয়াক্তের সালাতকে একসাথে আদায় করতেন কি? তখন সালিম (রহ.) এ ঘটনা উল্লেখ করলেন যে, সফিয়্যাহ্ বিনতু আবূ উবায়দ (রাঃ) তাঁর (আবদুল্লাহর) স্ত্রী ছিলেন। সফিয়্যাহ্ অসুস্থ হয়ে ‘আবদুল্লাহ (রাঃ)-এর নিকট চিঠি লিখলেন। তখন ‘আবদুল্লাহ (রাঃ) তার দূরের জমিনে চাষাবাদ করছিলেন। (সফিয়্যাহ) চিঠিতে লিখলেন যে, আমার মনে হয় আমি আমার দুনিয়ার জীবনের শেষদিন এবং পরকালের প্রথম দিনে উপনীত হয়েছি। সংবাদ পেয়েই তিনি অশ্বারোহণ করে দ্রুত গতিতে আসতে লাগলেন। যখন যুহরের সালাতের সময় হল মুয়াযযিন বলল, হে আবূ আবদুর রহমান! সালাত আদায় করুন। তিনি ভ্রুক্ষেপ না করে সম্মুখে অগ্রসর হতে লাগলেন। যখন দু' সালাতের মধ্যবর্তী সময় উপনীত হলো, (অর্থাৎ যুহরের শেষ ওয়াক্ত ও আসরের প্রথম ওয়াক্ত) তখন ঘোড়া হতে নামলেন এবং বললেন, ইকামাত দাও। যখন আমি সালাত শেষ করি তখন আবার ইকামত দিবে, তারপর সালাত আদায় করে আবার ঘোড়ায় চড়লেন। আবার যখন সূর্যাস্ত হয়ে গেল মুয়াযযিন তাঁকে বললেন, সালাত আদায় করুন। তিনি বললেন, সেরূপ ‘আমল কর যেরূপ যুহর ও ‘আসরের সালাতে করেছিলে। আবার পথ চললেন। তারপর যখন সমুজ্জ্বল তারকা আকাশে উদ্ভাসিত হল তখন সওয়ারী হতে অবতরণ করে মুয়াযযিনকে বললেন, ইকামত বল, যখন সালাত শেষ করি তখন আবার ইকামত দিবে। এবার সালাত আদায় করে তাদের দিকে ফিরলেন এবং বললেন, রাসূলুল্লাহ (সা.) বলেছেন: যখন তোমাদের কারো সামনে এমন কোন জটিল কাজ দেখা দিবে যা ছুটে যাওয়ার ভয় থাকবে তবে এভাবে দু' ওয়াক্তের সালাত একসঙ্গে আদায় করে নিবে।                                                             সহীহ: বুখারী ১৮০৫, সহীহাহ্ ১৩৭০।
589 | পরিচ্ছেদঃ ৪৪: যে ওয়াক্তে মুক্বীম দু' সালাত এক সাথে পড়ে নিতে পারে                                                                                                                             হাদিস একাডেমি নাম্বারঃ ৫৮৯, আন্তর্জাতিক নাম্বারঃ                         ৫৯০                                                                                                                                         ৫৮৯. কুতায়বাহ্ (রহ.) ..... ইবনু আব্বাস (রাঃ) হতে বর্ণিত। তিনি বলেন, আমি মদীনাতে নবী (সা.) -এর সাথে আট রাকআত একসাথে এবং সাত রাকআত একসাথে এভাবে আদায় করেছি যে, তিনি যুহরকে শেষ ওয়াক্তে ও ‘আসরকে প্রথম ওয়াক্তে আবার মাগরিবকে শেষ ওয়াক্তে ও ‘ইশাকে প্রথম ওয়াক্তে আদায় করলেন।                                                             সহীহ: “যুহরকে শেষ ওয়াক্তে....." শেষ অংশ ব্যতীত হাদীসটি সহীহ। বুখারী ৫৪৩, ১১৭৪; মুসলিম ৭০৫, ইওয়াউল গালীল (৩/৩৬), সহীহ আবূ দাউদ ১০৯৯, সহীহাহ ২৭৯৫।
590 | পরিচ্ছেদঃ ৪৪: যে ওয়াক্তে মুক্বীম দু' সালাত এক সাথে পড়ে নিতে পারে                                                                                                                             হাদিস একাডেমি নাম্বারঃ ৫৯০, আন্তর্জাতিক নাম্বারঃ                         ৫৯১                                                                                                                                         ৫৯০. আবূ ‘আসিম ও খুশায়শ ইবনু আসরম (রহ.) ..... ইবনু আব্বাস (রাঃ) হতে বর্ণিত। তিনি বাসরাতে যুহর এবং ‘আসর সালাতকে একসাথে আদায় করলেন। তাতে কোন সময়ের ব্যবধান ছিল না। আর মাগরিব ও ইশাকেও একত্রে আদায় করলেন তাতেও কোন ব্যবধান ছিল না। কর্ম ব্যস্ততার কারণেই তিনি এমন করেছিলেন। আর ইবনু আব্বাস (রাঃ) বলেন যে, তিনি মদীনাতে রাসূলুল্লাহ (সা.) -এর সাথে যুহর ও ‘আসর সালাত একত্রে আট রাক'আত আদায় করেছেন, দু' সালাতের মধ্যে সময়ের কোন ব্যবধান ছিল না।                                                             সহীহ: নাসায়ী’র “সুনানুল কুবরা” ১৫৬৫, ইরওয়াউল গালীল ৩/৩৫।
591 | পরিচ্ছেদঃ ৪৫: যে ওয়াক্তে মুসাফির মাগরিব ও ইশার সালাত এক সাথে আদায় করতে পারে                                                                                                                             হাদিস একাডেমি নাম্বারঃ ৫৯১, আন্তর্জাতিক নাম্বারঃ                         ৫৯২                                                                                                                                         ৫৯১. ইসহাক ইবনু ইব্রাহীম (রহ.) ..... কুরায়শ শায়খ ইসমাঈল ইবনু আবদুর রহমান (রাঃ) হতে বর্ণিত। তিনি বলেন, আমি হিমা পর্যন্ত ইবনু উমার (রাঃ)-এর সঙ্গে ছিলাম। যখন সূর্য অস্ত গেল, আমি তাঁকে সালাতের কথা মনে করে দিতে সাহস করলাম না। তিনি চলতে চলতে যখন দিগন্তের সাদা রেখা মিলিয়ে গেল এবং সন্ধ্যার অন্ধকার অদৃশ্য হয়ে গেল তখন সওয়ারী হতে অবতরণ করে মাগরিবের তিন রাকআত এবং তার সাথে আরো দু' রাকআত সালাত আদায় করলেন। তারপর বললেন, রাসূলুল্লাহ (সা.) -কে এভাবেই সালাত আদায় করতে দেখেছি।                                                             সহীহ: মুসনাদে আহমাদ ৪৫৯৮, মুসনাদে হুমায়দী ৬৮০, নাসায়ী’র “সুনানুল কুবরা" ১৫৭০, সহীহ আবূ দাউদ ১১০৩।
592 | পরিচ্ছেদঃ ৪৫: যে ওয়াক্তে মুসাফির মাগরিব ও ইশার সালাত এক সাথে আদায় করতে পারে                                                                                                                             হাদিস একাডেমি নাম্বারঃ ৫৯২, আন্তর্জাতিক নাম্বারঃ                         ৫৯৩                                                                                                                                         ৫৯২. ‘আমর ইবনু উসমান ও আহমাদ ইবনু মুহাম্মাদ ইবনুল মুগীরাহ্ (রহ.) ..... সালিম-এর পিতা ‘আবদুল্লাহ (রাঃ) হতে বর্ণিত। তিনি বলেন, আমি রাসূলুল্লাহ (সা.)-কে দেখেছি যে, যখন কোন সফরে তাড়া থাকত তখন মাগরিবের সালাত এভাবে দেরিতে আদায় করতেন যে, মাগরিব ও ইশাকে একত্রিত একসঙ্গে আদায় করতেন।                                                             সহীহ: বুখারী ১০৯১, মুসলিম ৭০৩, তিরমিযী ৫৬০।
593 | পরিচ্ছেদঃ ৪৫: যে ওয়াক্তে মুসাফির মাগরিব ও ইশার সালাত এক সাথে আদায় করতে পারে                                                                                                                             হাদিস একাডেমি নাম্বারঃ ৫৯৩, আন্তর্জাতিক নাম্বারঃ                         ৫৯৪                                                                                                                                         ৫৯৩. মুআম্মাল ইবনু ইহাব (রহ.) ..... জাবির (রাঃ) হতে বর্ণিত। তিনি বলেন, সূর্য ডুবে গেল এবং রাসূলুল্লাহ (সা.) তখন মক্কাতেই অবস্থান করছিলেন। তারপর ‘সারিফ' নামক জায়গায় তিনি (মাগরিব ও ‘ইশা) দু' সালাত একসাথে আদায় করলেন।                                                             সনদ দুর্বল: সনদে আবূয যুবায়র মুসলিম ইবনু তাদারাস তিনি একজন মুদাল্লিস বর্ণনাকারী। শায়খ আলবানী তাকে য'ঈফ বলেছেন।
594 | পরিচ্ছেদঃ ৪৫: যে ওয়াক্তে মুসাফির মাগরিব ও ইশার সালাত এক সাথে আদায় করতে পারে                                                                                                                             হাদিস একাডেমি নাম্বারঃ ৫৯৪, আন্তর্জাতিক নাম্বারঃ                         ৫৯৫                                                                                                                                         ৫৯৪. ‘আমর ইবনু সাওয়াদ ইবনুল আসওয়াদ ইবনু ‘আমর (রহ.) ..... আনাস (রাঃ)-এর সূত্রে রাসূলুল্লাহ (সা.) হতে বর্ণিত। সফরে তাড়া থাকলে তিনি যুহরের সালাত ‘আসর পর্যন্ত দেরি করতেন। তারপর উভয় সালাতকে একত্রে পড়তেন এবং মাগরিবকে দেরি করে মাগরিব ও ইশাকে একত্রে পড়তেন।                                                             সহীহ: মুসলিম ৭০৪, আবূ দাউদ ১২১৯, সহীহ আবূ দাউদ ১১০৫, সহীহ ইবনু খুযায়মাহ্ ৯৬৯।
595 | পরিচ্ছেদঃ ৪৫: যে ওয়াক্তে মুসাফির মাগরিব ও ইশার সালাত এক সাথে আদায় করতে পারে                                                                                                                             হাদিস একাডেমি নাম্বারঃ ৫৯৫, আন্তর্জাতিক নাম্বারঃ                         ৫৯৬                                                                                                                                         ৫৯৫. মাহমূদ ইবনু খালিদ (রহ.) ..... নাফি (রহ.) হতে বর্ণিত। তিনি বলেন, আবদুল্লাহ ইবনু ‘উমার-এর কিছু জমি ছিল। সেখানে যাওয়ার উদ্দেশে আমি আবদুল্লাহ ইবনু উমার (রাঃ)-এর সাথে রওয়ানা হলাম ও সেখানে পৌছার পরে হঠাৎ একদিন এক সংবাদ বাহক এসে বলল যে, আপনার স্ত্রী সফিয়্যাহ্ বিনতু আবূ উবায়দ (রাঃ) মুমূর্ষ অবস্থায়, দেখতে চাইলে যেতে পারেন। তারপর তিনি খুব দ্রুত রওয়ানা হলেন। এক কুরায়শী তার সফরসঙ্গী ছিলেন। সূর্য ডুবে গেলেও কিন্তু মাগরিবের সালাত আদায় করলেন না। আমি প্রত্যক্ষ করেছি যে, তিনি সবসময় সালাতের হিফায়াত করতেন, এরপরেও যখন দেরি করছেন, তখন আমি বললাম, আল্লাহ তা'আলা আপনাকে রহম করুন। সালাত আদায় করুন। তিনি আমার দিকে তাকালেন এবং চলতে লাগলেন। এ অবস্থায় যখন পশ্চিম আকাশের লালিমা প্রায় অদৃশ্য হওয়ার উপক্রম হল তখন সওয়ারী হতে নেমে মাগরিবের সালাত আদায় করলেন। লালিমা দূর হওয়ার পর ‘ইশার সালাতের ইকামত বলে আমাদের সাথে ‘ইশার সালাত আদায় করলেন। তারপর আমাদের দিকে তাকিয়ে বললেন, যখন সফরে কোন তাড়া থাকত তখন রাসূলুল্লাহ (সা.) এরূপ করতেন।                                                             সহীহ: আবূ দাউদ ১২১৩, তিরমিযী ৫৬০।
596 | পরিচ্ছেদঃ ৪৫: যে ওয়াক্তে মুসাফির মাগরিব ও ইশার সালাত এক সাথে আদায় করতে পারে                                                                                                                             হাদিস একাডেমি নাম্বারঃ ৫৯৬, আন্তর্জাতিক নাম্বারঃ                         ৫৯৭                                                                                                                                         ৫৯৬. কুতায়বাহ্ ইবনু সাঈদ (রহ.) ..... নাফি (রহ.) হতে বর্ণিত। তিনি বলেন, আমরা ইবনু 'উমার (রাঃ)-এর সাথে মক্কাহ্ হতে আসছিলাম। যখন ঐ রাত হল (তাঁর স্ত্রীর মুমূর্ষতার সংবাদ পাওয়ার রাত)। আমাদেরকে নিয়ে তাড়াতাড়ি চললেন। যখন সন্ধ্যা হলো, আমরা ধারণা করলাম, তিনি সালাতের কথা ভুলে গেছেন, এজন্যে আমরা তাকে বললাম, সালাত আদায় করে নিন। তিনি চুপ করে রইলেন এবং আরো সামনে অগ্রসর হলেন। তারপর আকাশের লালিমা অদৃশ্য হওয়ার উপক্রম হলে সওয়ারি হতে নেমে মাগরিবের সালাত আদায় করলেন। আবার যখন লালিমা দূর হয়ে গেল তখন তিনি ‘ইশার সালাত আদায় করলেন। তারপর আমাদেরকে লক্ষ্য করে বললেন, যখন সফরে কোন তাড়া থাকত তখন রাসূলুল্লাহ (সা.) -এর সাথে আমরা এরূপ করতাম।                                                             সহীহ: ইমাম নাসায়ী এককভাবে বর্ণনা করেছেন।
597 | পরিচ্ছেদঃ ৪৫: যে ওয়াক্তে মুসাফির মাগরিব ও ইশার সালাত এক সাথে আদায় করতে পারে                                                                                                                             হাদিস একাডেমি নাম্বারঃ ৫৯৭, আন্তর্জাতিক নাম্বারঃ                         ৫৯৮                                                                                                                                         ৫৯৭. ‘আবদাহ্ ইবনু আবদুর রহীম (রহ.) ..... কাসীর ইবনু কারাওয়ান্দা (রহ.) হতে বর্ণিত। তিনি বলেন, আমরা সফরে সালাত সম্পর্কে সালিম ইবনু আবদুল্লাহ-কে প্রশ্ন করলাম যে, আপনার পিতা আবদুল্লাহ (রাঃ) সফরে একাধিক সালাত একত্রে আদায় করেছেন কি? জবাবে বললেন, না, মুযদালিফাহ ব্যতীত অন্য কোথায়ও একত্রে সালাত আদায় করেননি। পুনরায় (সতর্ক হয়ে ঘটনার উল্লেখ করে বললেন, সফিয়্যাহ্ (রাঃ) ‘আবদুল্লাহ (রাঃ)-এর স্ত্রী ছিলেন, সফিয়্যাহ্ (রাঃ) তার কাছে খবর পাঠালেন যে, আমি দুনিয়ার জীবনের শেষ দিনে এবং আখিরাতের প্রথম দিনে উপনীত হয়েছি। সংবাদ পাওয়া মাত্রই তিনি সওয়ারীতে আরোহণ করলেন, আমিও তার সাথে ছিলাম। তিনি খুব দ্রুত বেগে চললেন। পরে যখন সালাতের সময় হলো, মুয়াযযিন বললেন, হে ‘আবদুর রহমান! সালাত আদায় করুন। তিনি সামনে অগ্রসর লাগলেন। যখন তিনি দুই সালাতের মাঝামাঝি সময়ে পৌছলেন তখন সওয়ারী হতে নেমে মুয়াজ্জিনকে বললেন, ইকামত দাও এবং যখন যুহরের সালাত শেষ করি তখন আবার সেখানে দাঁড়িয়েই ইকামত বলবে। ইক্বামাত বলা হলে যুহরের দু' রাক'আত আদায় করলেন। আবার সেখানেই ইকামত দিলে ‘আসরের দু’ রাক’আত সালাত আদায় করে বাহনে আরোহণ করলেন এবং সূর্য অস্ত যাওয়ার পূর্ব পর্যন্ত দ্রুত চললেন। আবার মুয়াযযিন বললেন, হে ‘আবদুর রহমান! সালাত আদায় করুন। তিনি বললেন, পূর্বের মতোই কাজ কর বলে সামনে অগ্রসর হতে লাগলেন। তারপর যখন আকাশে ঘন তারকারাজি দেখা গেল তখন সওয়ারী হতে নেমে ইক্বামাতের আদেশ দিলেন। বললেন, যখন সালাম ফিরাবে আবার ইকামত দিবে। তারপর মাগরিবের তিন রাকআত আদায় করলেন। আবার ইকামত হলে ‘ইশার সালাত আদায় করলেন। তারপর একদিকে সালাম ফিরিয়ে বললেন, রাসূলুল্লাহ (সা.) বলেছেন: যখন তোমাদের কারো সম্মুখে এমন কোন জটিল কাজ দেখা দেয়, যা ছুটে যাওয়ার ভয় থাকে, তখন এভাবেই সালাত আদায় করবে।                                                             সহীহ: বুখারী ১৮০৫। [দ্রঃ ৫৮৮]
598 | পরিচ্ছেদঃ ৪৬: যে অবস্থায় দু' সালাত একসাথে আদায় করা যায়                                                                                                                             হাদিস একাডেমি নাম্বারঃ ৫৯৮, আন্তর্জাতিক নাম্বারঃ                         ৫৯৯                                                                                                                                         ৫৯৮. কুতায়বাহ্ ইবনু সা'ঈদ (রহ.) ..... ইবনু উমার (রাঃ) হতে বর্ণিত। রাসূলুল্লাহ (সা.) -কে যখন কোথাও সফরে খুব তাড়াতাড়ি চলতে হত তখন মাগরিব ও ইশাকে একসাথে আদায় করে নিতেন।                                                             সহীহ: মুসলিম ৭০৩, মুসনাদে আহমাদ ৪৪৭২, আবূ দাউদ ১২০৭।
599 | পরিচ্ছেদঃ ৪৬: যে অবস্থায় দু' সালাত একসাথে আদায় করা যায়                                                                                                                             হাদিস একাডেমি নাম্বারঃ ৫৯৯, আন্তর্জাতিক নাম্বারঃ                         ৬০০                                                                                                                                         ৫৯৯. ইসহাক্ব ইবনু ইব্রাহীম (রহ.) ..... ইবনু উমার (রাঃ) হতে বর্ণিত। তিনি বলেন, রাসূলুল্লাহ (সা.) কে যখন কোথাও সফরে দ্রুত গতিতে চলতে হত, অথবা তার সম্মুখে কোন জটিল কাজ এসে পড়ত, তখন তিনি মাগরিব ও ইশার সালাতকে এক সঙ্গে আদায় করে নিতেন।  হাদীসের  অংশটুকু শায।                                                             সনদ সহীহ: মুসান্নাফ আবদুর রাযযাক (২/৫৪৭)।
600 | পরিচ্ছেদঃ ৪৬: যে অবস্থায় দু' সালাত একসাথে আদায় করা যায়                                                                                                                             হাদিস একাডেমি নাম্বারঃ ৬০০, আন্তর্জাতিক নাম্বারঃ                         ৬০১                                                                                                                                         ৬০০. মুহাম্মাদ ইবনু মানসূর (রহ.) ..... সালিম (রহ.)-এর পিতা আবদুল্লাহ (রাঃ) হতে বর্ণিত। তিনি বলেন, আমি রাসূলুল্লাহ (সা.)-কে দেখেছি, যখন তাঁকে সফরে তাড়াতাড়ি চলতে হত, তখন তিনি মাগরিব ও ‘ইশার সালাতকে একসঙ্গে আদায় করতেন।                                                             সহীহ: বুখারী ১১০৬, মুসলিম ৭০৩।
601 | পরিচ্ছেদঃ ৪৭: আবাসে দু' সালাত একসাথে আদায় করা                                                                                                                             হাদিস একাডেমি নাম্বারঃ ৬০১, আন্তর্জাতিক নাম্বারঃ                         ৬০২                                                                                                                                         ৬০১. কুতায়বাহ্ (রহ.) ..... ইবনু আব্বাস (রাঃ) হতে বর্ণিত। তিনি বলেন, রাসূলুল্লাহ (সা.) যুহর ও ‘আসর (সালাত) একসঙ্গে আদায় করেছেন এবং মাগরিব ও ইশা (সালাত) একসঙ্গে আদায় করেছেন। তখন সফররত অবস্থায়ও ছিলেন না এবং তাঁর মধ্যে কোন ভয়ভীতিও ছিল না।”                                                             সহীহ: বুখারী ১১৭৪, মুসলিম ৭০৫, ইরওয়াউল গালীল ৩/৫৭৯।
602 | পরিচ্ছেদঃ ৪৭: আবাসে দু' সালাত একসাথে আদায় করা                                                                                                                             হাদিস একাডেমি নাম্বারঃ ৬০২, আন্তর্জাতিক নাম্বারঃ                         ৬০৩                                                                                                                                         ৬০২. মুহাম্মাদ ইবনু আব্দুল আযীয ইবনু আবূ রিযমাহ, তার নাম গযওয়ান (রহ.)… ইবনু ‘আব্বাস (রাঃ) হতে বর্ণিত। নবী (সা.) মদীনাতে যুহর ও আসর সালাত একত্রে আদায় করতেন এবং মাগরিব ও ‘ইশার সালাত একত্রে আদায় করতেন। তখন কোন ভয়ও ছিল না বৃষ্টিও ছিল না। ইবনু আব্বাস (রাঃ)-কে প্রশ্ন করা হল তিনি কেন এমন করতেন? [ইবনু আববাস (রাঃ) বললেন,] তাঁর উম্মতের জন্যে যেন অসুবিধা না হয় সেজন্যে।                                                             সহীহ: মুসলিম ৭০৫, আবূ দাউদ ১২১১, তিরমিযী ১৮৭।
603 | পরিচ্ছেদঃ ৪৭: আবাসে দু' সালাত একসাথে আদায় করা                                                                                                                             হাদিস একাডেমি নাম্বারঃ ৬০৩, আন্তর্জাতিক নাম্বারঃ                         ৬০৪                                                                                                                                         ৬০৩. মুহাম্মাদ ইবনু ‘আবদুল আ'লা (রহ.) ..... ইবনু আব্বাস (রাঃ) হতে বর্ণিত। তিনি বলেন, আমি রাসূলুল্লাহ (সা.) -এর পিছনে একসঙ্গে আট রাকআত সালাত আদায় করেছি এবং সাত রাক’আতও।                                                             সহীহ: বুখারী ৫৪৩, ১১৭৪; মুসলিম ৭০৫। [দ্রঃ ৫৮৯]
604 | পরিচ্ছেদঃ ৪৮: ‘আরাফাতে যুহর ও আসর (সালাত) একত্রে আদায় করা                                                                                                                             হাদিস একাডেমি নাম্বারঃ ৬০৪, আন্তর্জাতিক নাম্বারঃ                         ৬০৫                                                                                                                                         ৬০৪. ইবরাহীম ইবনু হারূন (রহ.) ..... জাবির ইবনু আবদুল্লাহ (রাঃ) হতে বর্ণিত। তিনি বলেন রাসূলুল্লাহ (সা.) - সফর করে যখন ‘আরাফাতে আসলেন এবং “নামিরাহ্” নামক স্থানে তার জন্যে একটি তার জন্য একটি তাঁবু খাটানো হয়েছে দেখলেন। তখন তিনি সেখানে নামলেন। যখন সূর্য ঢলে পড়ল তখন তার নির্দেশে “কসওয়া” নামক উটের পিঠে হাওদা লাগানো হলো। তারপর তিনি (সা.) যখন “বাত্বনুল ওয়াদী” উপত্যকার মধ্যে পৌছলেন, তখন সেখানে সমবেত মানুষদের উদ্দেশে ভাষণ দিলেন। তারপর বিলাল (রাঃ) আযান ও ইকামত দিলেন। তারপর যুহরের সালাত আদায় করলেন, পুনরায় ইকামত বলার পরে ‘আসর সালাত আদায় করলেন এবং এ দু' সালাতের মাঝে তিনি আর কোন সালাত আদায় করেননি।                                                             সহীহ: মুসলিম ১২১৮ [এটি হজ্জ সংক্রান্ত জাবির (রাঃ) হতে বর্ণিত দীর্ঘ হাদীসের অংশবিশেষ]।
605 | পরিচ্ছেদঃ ৪৯: মুযদালিফাতে মাগরিব ও ইশা (সালাত) একত্রে আদায় করা                                                                                                                             হাদিস একাডেমি নাম্বারঃ ৬০৫, আন্তর্জাতিক নাম্বারঃ                         ৬০৬                                                                                                                                         ৬০৫. কুতায়বাহ্ ইবনু সাঈদ (রহ.) ..... ‘আবদুল্লাহ ইবনু ইয়াযীদ (রাঃ) হতে বর্ণিত। আবূ আইয়ুব আল আনসারী (রাঃ)- তাকে অবহিত করলেন যে, তিনি রাসূলুল্লাহ (সা.) -এর সাথে ‘বিদায় হজ্জে’ মুযদালিফাতে মাগরিব ও ইশা এক সঙ্গে আদায় করেছেন।                                                             সহীহ: বুখারী ৪৪১৪, মুসলিম ১২৮৭।
606 | পরিচ্ছেদঃ ৪৯: মুযদালিফাতে মাগরিব ও ইশা (সালাত) একত্রে আদায় করা                                                                                                                             হাদিস একাডেমি নাম্বারঃ ৬০৬, আন্তর্জাতিক নাম্বারঃ                         ৬০৭                                                                                                                                         ৬০৬. ইয়াকূব ইবনু ইব্রাহীম (রহ.) ..... সা'ঈদ ইবনু জুবায়র (রাঃ) হতে বর্ণিত। তিনি বলেন, ইবনু ‘উমার (রাঃ) যখন ‘আরাফাত হতে মুযদালিফার দিকে রওয়ানা হলেন তখন আমি তার সাথে ছিলাম। মুযদালিফায় এসে তিনি মাগরিব ও ইশা (সালাতকে) একত্রে আদায় করলেন। সালাত শেষ করে বললেন, রাসূলুল্লাহ (সা.) এ স্থানে এমনই করেছেন।                                                             সহীহ: মুসলিম ১২৮৮, সহীহ আবূ দাউদ ১৬৮৬-১৬৮৭।
607 | পরিচ্ছেদঃ ৪৯: মুযদালিফাতে মাগরিব ও ইশা (সালাত) একত্রে আদায় করা                                                                                                                             হাদিস একাডেমি নাম্বারঃ ৬০৭, আন্তর্জাতিক নাম্বারঃ                         ৬০৮                                                                                                                                         ৬০৭. ‘উবায়দুল্লাহ ইবনু সাঈদ (রহ.) ..... ইবনু উমার (রাঃ) হতে বর্ণিত। নবী (সা.) মুযদালিফাতে মাগরিব ও ইশার সালাতকে (একত্রে) আদায় করেছেন।                                                             সহীহ: মুসলিম ৭০৩, সহীহ আবূ দাউদ ১১৮২।
608 | পরিচ্ছেদঃ ৪৯: মুযদালিফাতে মাগরিব ও ইশা (সালাত) একত্রে আদায় করা                                                                                                                             হাদিস একাডেমি নাম্বারঃ ৬০৮, আন্তর্জাতিক নাম্বারঃ                         ৬০৯                                                                                                                                         ৬০৮. কুতায়বাহ (রহ.) ..... ‘আবদুল্লাহ ইবনু মাসউদ (রাঃ) হতে বর্ণিত। তিনি বলেন, আমি রাসূলুল্লাহ (সা.) -কে মুদালিফাহ্ ছাড়া আর কোথায়ও দু' সালাত একত্রে আদায় করতে দেখিনি। [রাসূলুল্লাহ (সা.) আরাফাতে এবং সফরে এমনকি মদীনাতেও যে দু' সালাত একত্রে আদায় করেছিলেন, সে সম্পর্কে ‘আবদুল্লাহ (রাঃ) তখনো জানতেন না] আর ঐ দিন ফজরের সালাত স্বাভাবিক সময়ের আগেই আদায় করেছিলেন।                                                             সহীহ: বুখারী ১৬৮২, মুসলিম ১২৮৯, সহীহ আবূ দাউদ ১১৯০।
609 | পরিচ্ছেদঃ ৫০: দু’ সালাত একই ওয়াক্তে কিভাবে আদায় করবে                                                                                                                             হাদিস একাডেমি নাম্বারঃ ৬০৯, আন্তর্জাতিক নাম্বারঃ                         ৬১০                                                                                                                                         ৬০৯. হুসায়ন ইবনু হুরয়স (রহ.) ..... উসামাহ্ ইবনু যায়দ (রাঃ) হতে বর্ণিত। নবী (সা.) তাকে ‘আরাফাত হতে উটের পিঠে তার পিছনে বসিয়ে ছিলেন। হাজীদের চলার জন্যে নির্ধারিত রাস্তায় পৌছে তিনি নামলেন। তারপর প্রস্রাব করলেন। আমি পাত্র হতে তার উযূর জন্যে পানি ঢাললাম। তিনি হালকাভাবে উযূ করলেন। আমি তাকে বললাম, সালাত আদায় করুন। তিনি বললেন, সালাত সম্মুখে। মুযদালিফায় যাওয়ার পর তিনি মাগরিবের সালাত আদায় করলেন। এর পর উটের পিঠের হাওদা নামানো হলো। তারপর ‘ইশার সালাত আদায় করলেন।                                                             সহীহ: ইবনু মাজাহ ৩০১৯, সহীহ আবূ দাউদ ১৭৭, ১৬৮১; বুখারী ১৬৬৯, মুসলিম ১১৮৯, মুসনাদে আহমাদ ২১৭৯৭, সহীহ ইবনু খুযায়মাহ ২৮৪৭।
610 | পরিচ্ছেদঃ ৫১: যথাসময়ে সালাত আদায় করার মর্যাদা                                                                                                                             হাদিস একাডেমি নাম্বারঃ ৬১০, আন্তর্জাতিক নাম্বারঃ                         ৬১১                                                                                                                                         ৬১০. ‘আমর ইবনু ‘আলী (রহ.) ..... আবূ ‘আমর আশ শায়বানী (রহ.) আবদুল্লাহ ইবনু মাস্'উদ (রাঃ) -এর ঘরের দিকে ইশারা করে বলেন যে, এ ঘরের মালিক আমাদের নিকট বর্ণনা করেছেন যে, আমি রাসূলুল্লাহ (সা.)-কে প্রশ্ন করলাম, কোন্ ‘আমলটি আল্লাহর কাছে অধিক প্রিয়? তিনি বললেন, প্রথম ওয়াক্তে সালাত আদায় করা, মা-বাবার সাথে সদ্ব্যবহার করা এবং আল্লাহর পথে জিহাদ করা।                                                             সহীহ: বুখারী ৫২৭, মুসলিম ৮৫, সহীহাহ ১৪৮৯।
611 | পরিচ্ছেদঃ ৫১: যথাসময়ে সালাত আদায় করার মর্যাদা                                                                                                                             হাদিস একাডেমি নাম্বারঃ ৬১১, আন্তর্জাতিক নাম্বারঃ                         ৬১২                                                                                                                                         ৬১১. ‘আবদুল্লাহ ইবনু মুহাম্মাদ ইবনু আবদুর রহমান (রহ.) ..... ‘আবদুল্লাহ ইবনু মাস্'উদ (রাঃ) হতে বর্ণিত। তিনি বলেন, আমি রাসূলুল্লাহ (সা.) -কে প্রশ্ন করলাম, কোন্ আমলটি আল্লাহর কাছে খুব প্রিয়? তিনি বললেন, যথাসময়ে সালাত আদায় করা, মা-বাবার সাথে সদ্ব্যবহার করা এবং আল্লাহর পথে জিহাদ করা।                                                             সহীহ: বুখারী ৫২৭, মুসলিম ৮৫, সহীহাহ ১৪৮৯।
612 | পরিচ্ছেদঃ ৫১: যথাসময়ে সালাত আদায় করার মর্যাদা                                                                                                                             হাদিস একাডেমি নাম্বারঃ ৬১২, আন্তর্জাতিক নাম্বারঃ                         ৬১৩                                                                                                                                         ৬১২. ইয়াহইয়া ইবনু হাকীম ও ‘আমর ইবনু ইয়াযীদ (রহ.) ..... মুহাম্মাদ ইবনু মুনতাশির (রহ.) হতে বর্ণিত যে, তিনি একদিন ‘আমর ইবনু শুরাহ্বীল (রাঃ)-এর মসজিদে উপস্থিত ছিলেন। এমন সময় ইকামত দেয়া হলো। সালাত আদায়কারীরা তার অপেক্ষা করতে লাগলেন। পরে তিনি বললেন, আমি বিতরের সালাত আদায় করছিলাম। রাবী বলেন, তখন ‘আবদুল্লাহ (রাঃ)-এর কাছে ফাতাওয়া জিজ্ঞেস করা হল যে, আযানের পরে কি বিতর আদায় করা যায়? তিনি বললেন, হ্যা, শুধু আযান কেন ইক্বামাতের পরেও। এ ব্যাপারে তিনি নবী (সা.) হতে হাদীসও বর্ণনা করলেন যে, একবার তিনি (সা.) ফজরের সালাতের সময় ঘুমন্ত অবস্থায় ছিলেন। এমতাবস্থায় সূর্য উদিত হলো। তারপর ঘুম হতে জেগে ফজর সালাত আদায় করলেন।                                                             সহীহ: নাসায়ী’র “সুনানুল কুবরা” ১৫৮১; সহীহ আবূ দাউদ ৪৭৩, ইরওয়াউল গালীল ১/২৯৩, বুখারী ৭৪৭১, মুসলিম ৬৮০।
613 | পরিচ্ছেদঃ ৫২: যে লোক সালাত ভুলে যায়                                                                                                                             হাদিস একাডেমি নাম্বারঃ ৬১৩, আন্তর্জাতিক নাম্বারঃ                         ৬১৪                                                                                                                                         ৬১৩. কুতায়বাহ্ (রহ.) ..... আনাস (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: যে ব্যক্তি সালাত ভুলে যায়, অতঃপর যখন মনে হয় তখন যেন সে তা আদায় করে।                                                             সহীহ: বুখারী ৫৯৭-৫৯৮, মুসলিম ৬৮৪, ইবনু মাজাহ ৬৯৫-৬৯৬।
614 | পরিচ্ছেদঃ ৫৩: যে লোক সালাত আদায় না করে ঘুমিয়ে যায়                                                                                                                             হাদিস একাডেমি নাম্বারঃ ৬১৪, আন্তর্জাতিক নাম্বারঃ                         ৬১৫                                                                                                                                         ৬১৪. হুমায়দ ইবনু মাস্’আদাহ্ (রহ.) ..... আনাস (রাঃ) হতে বর্ণিত। তিনি বলেন, রাসূলুল্লাহ (সা.) -এর কাছে ঐ ব্যক্তি সম্বন্ধে জিজ্ঞেস করা হল যে, সালাত আদায় না করে ঘুমিয়ে যায় বা সালাত ভুলে যায়। তিনি (সা.) বললেন, এর কাফফারাহ্ হল যখনই মনে হবে তখনই তা আদায় করে নিবে।                                                             সহীহ: বুখারী ৫৯৭ মুসলিম ৬৮৪, ইবনু মাজাহ ৬৯৫, সহীহ ইবনু খুযায়মাহ ৯৯১।
615 | পরিচ্ছেদঃ ৫৩: যে লোক সালাত আদায় না করে ঘুমিয়ে যায়                                                                                                                             হাদিস একাডেমি নাম্বারঃ ৬১৫, আন্তর্জাতিক নাম্বারঃ                         ৬১৬                                                                                                                                         ৬১৫. কুতায়বাহ্ (রহ.) ..... আবূ কতাদাহ্ (রাঃ) হতে বর্ণিত। তিনি বলেন, সাহাবায়ি কিরামগণ নিদ্রাবস্থায় সালাতের সময় চলে গেলে কি করতে হবে সে বিষয়টি নবী (সা.) -এর কাছে পেশ করলেন। তখন তিনি (সা.) বললেন, নিদ্রাবস্থায় সালাতের সময় চলে গেলে একে ত্রুটি বলে ধরা হয় না। তবে ত্রুটি হচ্ছে জাগ্রত অবস্থায় সঠিক সময়ে সালাত আদায় না করা। সুতরাং যদি তোমাদের কেউ সালাত ভুলে যায় বা ঘুমিয়ে পড়ে, যখনই মনে হবে তখনই তা আদায় করে নিবে।                                                             সহীহ: ইবনু মাজাহ ৬৯৮, মুসলিম ৬৮১, আবূ দাউদ ৪৪১, তিরমিযী ১৭৭।
616 | পরিচ্ছেদঃ ৫৩: যে লোক সালাত আদায় না করে ঘুমিয়ে যায়                                                                                                                             হাদিস একাডেমি নাম্বারঃ ৬১৬, আন্তর্জাতিক নাম্বারঃ                         ৬১৭                                                                                                                                         ৬১৬. সুওয়াইদ ইবনু নাসর (রহ.) ..... আবূ কতাদাহ্ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: ঘুমের মধ্যে কোন দোষ নেই। দোষ তো কেবল সে ব্যক্তির যে ব্যক্তি সচেতন অবস্থায় অথচ সালাত আদায় করল না, অথচ অন্য সালাতের সময় হাজির হলো।                                                             সহীহ: আবূ দাউদ ৪৪১, তিরমিযী ১৭৭।
617 | পরিচ্ছেদঃ ৫৪: সালাত আদায় না করে ঘুমিয়ে পড়লে পরের দিন সে ওয়াক্তে কাযা আদায় করা                                                                                                                             হাদিস একাডেমি নাম্বারঃ ৬১৭, আন্তর্জাতিক নাম্বারঃ                         ৬১৮                                                                                                                                         ৬১৭. ‘আমর ইবনু 'আলী (রহ.) ..... আবূ কতাদাহ্ (রাঃ) হতে বর্ণিত। যখন সাহবায়ি কিরাম (ক্লান্তিজনিত কারণে) সালাত আদায় না করে ঘুমিয়ে পড়লেন, (আর) এমতাবস্থায় সূর্য উদিত হয়ে গেল। তখন রাসূলুল্লাহ (সা.) বললেন, আগামীকাল এ সালাত ঠিক সময়ে আদায় করে নিবে।                                                             সহীহ: মুসলিম ৬৮১, মুসনাদে আহমাদ ২২৬৮৪, সহীহ ইবনু খুযায়মাহ ৯৯০।
618 | পরিচ্ছেদঃ ৫৪: সালাত আদায় না করে ঘুমিয়ে পড়লে পরের দিন সে ওয়াক্তে কাযা আদায় করা                                                                                                                             হাদিস একাডেমি নাম্বারঃ ৬১৮, আন্তর্জাতিক নাম্বারঃ                         ৬১৯                                                                                                                                         ৬১৮. ‘আবদুল আ'লা ইবনু ওয়াসিল ইবনু ‘আবদুল আ'লা (রহ.) ..... আবূ হুরায়রাহ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: যখন সালাত ভুলে যাবে, মনে হওয়া মাত্র আদায় করে নিবে। কারণ আল্লাহ তা'আলা বলেন- “এবং আমার স্মরণার্থে সালাত কায়িম কর”- (সূরাহ ত্ব-হা- ২০:১৪)' ‘আবদুল আ'লা বলেন, এ হাদীসকে ইয়া'লা সংক্ষিপ্ত করেছেন।                                                             সহীহ মুসলিম ৬৮০, আবু দাউদ ৪৩৫, ইবনু মাজাহ ৬৯৭।
619 | পরিচ্ছেদঃ ৫৪: সালাত আদায় না করে ঘুমিয়ে পড়লে পরের দিন সে ওয়াক্তে কাযা আদায় করা                                                                                                                             হাদিস একাডেমি নাম্বারঃ ৬১৯, আন্তর্জাতিক নাম্বারঃ                         ৬২০                                                                                                                                         ৬১৯. ‘আমর ইবনু সাওয়াদ ইবনুল আসওয়াদ ইবনু ‘আমর (রহ.) ..... আবূ হুরায়রাহ্ (রাঃ) হতে বর্ণিত। রাসূলুল্লাহ (সা.) বলেছেন: যে ব্যক্তি কোন সালাত ভুলে যায়, যখনই মনে হবে তখনই তা আদায় করে নিবে। কারণ আল্লাহ তা'আলা বলেছেন- “এবং আমার স্মরণার্থে সালাত কায়িম কর”- (সূরাহ্ ত্ব-হা- ২০: ১৪)।                                                             সহীহ মুসলিম ৬৮০।
620 | পরিচ্ছেদঃ ৫৪: সালাত আদায় না করে ঘুমিয়ে পড়লে পরের দিন সে ওয়াক্তে কাযা আদায় করা                                                                                                                             হাদিস একাডেমি নাম্বারঃ ৬২০, আন্তর্জাতিক নাম্বারঃ                         ৬২১                                                                                                                                         ৬২০. সুওয়াইদ ইবনু নাসর (রহ.) ..... আবূ হুরায়রাহ্ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: যে ব্যক্তি সালাত ভুলে গেল সে যেন যখনই স্মরণ হয় তখনই তা আদায় করে নেয়। কেননা আল্লাহ তা'আলা বলেন, “এবং আমার স্মরণার্থে সালাত কায়িম কর”- (সূরাহ্ ত্ব-হা- ২০: ১৪)। মা'মার (রাঃ) বলেন, আমি যুহরীকে জিজ্ঞেস করলাম, রাসূলুল্লাহ (সা.) (এভাবেই আয়াত) পাঠ করেছিলেন? তিনি বললেন, হ্যাঁ।                                                             সহীহ মুসলিম ৬৭০।
621 | পরিচ্ছেদঃ ৫৫: ছুটে যাওয়া সালাত কিভাবে কাযা করা যায়?                                                                                                                             হাদিস একাডেমি নাম্বারঃ ৬২১, আন্তর্জাতিক নাম্বারঃ                         ৬২২                                                                                                                                         ৬২১. হান্নাদ ইবনু সারী (রহ.) ..... আবূ মারইয়াম (রাঃ) হতে বর্ণিত। তিনি বলেন, একবার আমরা রাসূলুল্লাহ (সা.)-এর সাথে সারা রাত সফর করলাম। পরে রাতের শেষাংশে ফজরের সালাতের নিকটবর্তী সময়ে রাসূলুল্লাহ (সা.) এক স্থানে নামলেন এবং কিছুক্ষণ পরেই ঘুমিয়ে পড়লেন। তাঁর সঙ্গীগণও ঘুমিয়ে পড়লেন। সূর্যের আলোকরশ্মি স্পর্শ না করা পর্যন্ত আমরা কেউই জাগ্রত হলাম না। পরে রাসূলুল্লাহ (সা.) মুয়াযযিনকে আযান দিতে আদেশ দিলেন। মুয়াযযিন আযান দিলেন, তিনি দু'রাক'আত ফজরের সুন্নাত আদায় করলেন। আবার আদেশ দিলে মুয়াযযিন ইকামত বললেন, পরে সাহাবীগণকে নিয়ে তিনি ফরয আদায় করলেন। তারপর আমাদেরকে কিয়ামত পর্যন্ত সংঘটিতব্য বড় বড় ঘটনাবলীর বিবরণ দিলেন।                                                             সহীহ: ইমাম নাসায়ী এককভাবে বর্ণনা করেছেন, “সুনানুল কুবরা" ১৫৮৭।
622 | পরিচ্ছেদঃ ৫৫: ছুটে যাওয়া সালাত কিভাবে কাযা করা যায়?                                                                                                                             হাদিস একাডেমি নাম্বারঃ ৬২২, আন্তর্জাতিক নাম্বারঃ                         ৬২৩                                                                                                                                         ৬২২. সুওয়াইদ ইবনু নাসর (রহ.) ..... ‘আবদুল্লাহ ইবনু মাস্'উদ (রাঃ) হতে বর্ণিত। তিনি বলেন, একবার আমরা রাসূলুল্লাহ (সা.) -এর সাথে ছিলাম। যুহর, আসর, মাগরিব ও ইশা- এ চার ওয়াক্তের সালাত আদায় করা হতে আমরা বাধাপ্রাপ্ত হলাম। তা আমার কাছে কষ্টকর মনে হলো। মনে মনে ভাবলাম, আমরা তো রাসূলুল্লাহ (সা.) -এর সাথে থেকে আল্লাহর পথে জিহাদ করছি। তারপর রাসূলুল্লাহ (সা.) বিলাল (রাঃ)-কে ইকামত দিতে আদেশ দিলেন। ইকামত দেয়া হলে আমাদেরকে নিয়ে যুহরের সালাত আদায় করলেন। আবার ইকামত দিলে ‘আসরের সালাত আদায় করলেন। আবার ইকামত বললে মাগরিবের সালাত আদায় করলেন। পুনরায় ইকামত দিলে ‘ইশার সালাত আদায় করলেন। তারপর আমাদের উদ্দেশে বলতে লাগলেন, পৃথিবীতে তোমাদের ছাড়া এমন কোন দল নেই যারা আল্লাহ তা'আলাকে মনে করে।                                                             সহীহ: তিরমিযী ১৭৯, মুসনাদে আহমাদ ৪০১৩। শায়খ আলবানী (রহ.) হাদীসটিকে য'ঈফ বলেছেন: ইরওয়াউল গালীল ১৯৭।
623 | পরিচ্ছেদঃ ৫৫: ছুটে যাওয়া সালাত কিভাবে কাযা করা যায়?                                                                                                                             হাদিস একাডেমি নাম্বারঃ ৬২৩, আন্তর্জাতিক নাম্বারঃ                         ৬২৪                                                                                                                                         ৬২৩. ইয়াকূব ইবনু ইবরাহীম (রহ.) ..... আবু হুরায়রাহ্ (রাঃ) হতে বর্ণিত। তিনি বলেন, আমরা রাসূলুল্লাহ (সা.) -এর সাথে সারা রাত সফর করার পরে শেষ রাতে এক জায়গায় যাত্রা বিরতি করি এবং ঘুমিয়ে পড়ি। সূর্য উদয় না হওয়া পর্যন্ত আমাদের কারো ঘুম ভাঙলো না। তারপর রাসূলুল্লাহ (সা.) আমাদের বললেন, প্রত্যেকেই নিজ নিজ বাহনের লাগাম ধরে এ জায়গা ত্যাগ কর। কারণ এ স্থানে শয়তান আমাদের কাছে এসেছে। আবূ হুরায়রাহ (রাঃ) বলেন, আমরা তাই করলাম। তারপর কিছু দূর গিয়ে রাসূলুল্লাহ (সা.) পানি এনে উযু করলেন। এরপর ফজরের সুন্নাত সালাত আদায় করলেন। তারপর ইকামত হলে ফজরের ফরয সালাত আদায় করলেন।                                                             সহীহ: মুসলিম ৬৮০, ইরওয়াউল গালীল ২৬৪।
624 | পরিচ্ছেদঃ ৫৫: ছুটে যাওয়া সালাত কিভাবে কাযা করা যায়?                                                                                                                             হাদিস একাডেমি নাম্বারঃ ৬২৪, আন্তর্জাতিক নাম্বারঃ                         ৬২৫                                                                                                                                         ৬২৪. আবু ‘আসিম (রহ.) ..... জুবায়র (রাঃ) হতে বর্ণিত। একবার কোন এক সফরে রাসূলুল্লাহ (সা.) বললেন, কে আমাদের আজ রাতে পাহারাদারের দায়িত্ব পালন করবে? যেন ঘুমন্ত অবস্থায় আমাদের ফযরের সালাতের সময় ছুটে না যায়। বিলাল (রাঃ) বললেন, আমি দায়িত্ব পালন করব। এ কথা বলে তিনি সূর্যের উদয়প্রান্ত অভিমুখী হয়ে দায়িত্ব পালনে নিয়োজিত রইলেন। তাঁরা এতো গভীর নিদ্রায় আচ্ছন্ন হয়ে রইলেন যে, সূর্যের কিরণ তাদেরকে জাগ্রত করল। তখন সকলে দাঁড়িয়ে গেলেন। রাসূলুল্লাহ (সা.) বললেন, তোমরা উযূ কর। পরে বিলাল (রাঃ) আযান দিলেন। তিনি দু'রাকআত সুন্নাত আদায় করলেন এবং অন্যরাও দু’ রাক'আত সুন্নাত আদায় করলেন। তারপর সকলে মিলে ফজরের দু'রাকআত ফরয সালাত আদায় করলেন।                                                             সহীহ: মুসনাদে আহমাদ ১৬৭৯২।
625 | পরিচ্ছেদঃ ৫৫: ছুটে যাওয়া সালাত কিভাবে কাযা করা যায়?                                                                                                                             হাদিস একাডেমি নাম্বারঃ ৬২৫, আন্তর্জাতিক নাম্বারঃ                         ৬২৬                                                                                                                                         ৬২৫. আবু ‘আসিম (রহ.) ..... ‘আবদুল্লাহ ইবনু আব্বাস (রাঃ) হতে বর্ণিত। তিনি বলেন, রাসূলুল্লাহ (সা.) রাতে সফর করলেন এবং শেষ রাতে এক জায়গায় যাত্রা বিরতি করে ঘুমিয়ে পড়লেন। এ অবস্থায় সূর্যোদয় হলো। অথবা সূর্যের কিয়দংশ উদিত হলো, তারপর পূর্ণরূপে সূর্য উদয় না হওয়া পর্যন্ত সালাত আদায় করলেন না। এরপর সালাত আদায় করলেন। এ সালাত ছিল উসত্বা বা মধ্যবর্তী সালাত।   “এ সালাত ছিল উসত্বা বা মধ্যবর্তী সালাত” এ অতিরিক্ত অংশ মুনকার।                                                             সনদ সহীহ: ইমাম নাসায়ী হাদীসটি এককভাবে বর্ণনা করেছেন।
626 | পরিচ্ছেদঃ ১: আযানের সূচনা                                                                                                                             হাদিস একাডেমি নাম্বারঃ ৬২৬, আন্তর্জাতিক নাম্বারঃ                         ৬২৭                                                                                                                                         ৬২৬. মুহাম্মাদ ইবনু ইসমাঈল ও ইব্রাহীম ইবনুল হাসান (রহ.) ..... ‘আবদুল্লাহ ইবনু উমার (রাঃ) হতে বর্ণিত। তিনি বলতেন, মুসলিমগণ যখন মদীনায় আসলেন, তখন তারা জমায়েত হয়ে সালাতের সময় নির্ধারণ করে নিতেন, কেউ সালাতের জন্যে আহ্বান করতেন না। তাই একদিন তারা এ বিষয়ে আলোচনা করলেন। কেউ কেউ বললেন, (নাসারাদের মতো) ঘণ্টা-ব্যবস্থার প্রচলন করুন। আর কেউ কেউ বললেন, বরং ইয়াহূদীদের মতো সিঙ্গা ব্যবহার করা হোক। “উমার (রাঃ) বললেন, আপনারা কি আহ্বান করার জন্যে কোন লোক পাঠাবেন না? এতে রাসূলুল্লাহ (সা.) বললেন, হে বিলাল! উঠ এবং সালাতের আহ্বান জানাও।                                                             সহীহ: বুখারী ৬০৪, মুসলিম ৩৭৭।
627 | পরিচ্ছেদঃ ২: আযানের বাক্যগুলো দু'বার বলা                                                                                                                             হাদিস একাডেমি নাম্বারঃ ৬২৭, আন্তর্জাতিক নাম্বারঃ                         ৬২৮                                                                                                                                         ৬২৭. কুতায়বাহ্ ইবনু সাঈদ (রহ.) ..... আনাস (রাঃ) হতে বর্ণিত। তিনি বলেন, রাসূলুল্লাহ (সা.) বিলাল (রাঃ)-কে আযান (এর বাক্যগুলো) দু'বার করে বলার এবং ইকামত (এর বাক্যগুলো) একবার করে বলার নির্দেশ দিলেন।                                                             সহীহ: বুখারী ৬০৫, মুসলিম ৩৭৮, ইবনু মাজাহ ৭৩০।
628 | পরিচ্ছেদঃ ২: আযানের বাক্যগুলো দু'বার বলা                                                                                                                             হাদিস একাডেমি নাম্বারঃ ৬২৮, আন্তর্জাতিক নাম্বারঃ                         ৬২৯                                                                                                                                         ৬২৮. ‘আমর ইবনু ‘আলী (রহ.) ..... ইবনু উমার (রাঃ) হতে বর্ণিত। তিনি বলেন, রাসূলুল্লাহ (সা.) -এর যুগে আযান (এর বাক্যগুলো) দু' দু’বার করে এবং ইকামত (এর বাক্যগুলো) একবার করে ছিল। তবে তুমি- “কদকা-মাতিস সালা-হ, কদকা-মাতিস্ সালা-হ” (সালাত দাঁড়িয়ে গেছে, সালাত দাঁড়িয়ে গেছে) দু'বার বলবে।                                                             সহীহ: আবু দাউদ ৫১০, দারিমী ১১৯৩, মুসনাদে আহমাদ ৫৫৬৯, সহীহ আবু দাউদ ৫২৭।
629 | পরিচ্ছেদঃ ৩: আযানের তারজী’তে স্বর নীচু করা                                                                                                                             হাদিস একাডেমি নাম্বারঃ ৬২৯, আন্তর্জাতিক নাম্বারঃ                         ৬৩০                                                                                                                                         ৬২৯. বিশর ইবনু মু'আয (রহ.) ..... আবূ মাহযূরাহ্ (রাঃ) হতে বর্ণিত। নবী (সা.) তাঁকে (সামনে) বসালেন এবং তাঁকে এক একটি শব্দ করে আযান শিখিয়ে দিলেন। ইব্রাহীম বলেন, তা আমাদের এ আযানের মতো। আমি তাকে বললাম, (আযানের শব্দগুলো) আমার কাছে পুনরাবৃত্তি করুন।  তিনি তখন শব্দগুলো এভাবে বললেন, “আল্ল-হু আকবার, আল্ল-হু আকবার” (আল্লাহ মহান, আল্লাহ মহান), “আশহাদু আল্লা- ইলা-হা ইল্লাল্ল-হ” (আমি সাক্ষ্য দিচ্ছি যে, আল্লাহ ছাড়া প্রকৃতপক্ষে কোন ইলাহ নেই) দু’বার, “আশহাদু আন্না মুহাম্মাদার রসূলুল্ল-হ” (আমি সাক্ষ্য দিচ্ছি যে, মুহাম্মাদ আল্লাহর রসূল) দু’বার, “হাইয়্যা আলাস্ সালা-হ” (সালাতের জন্যে এসো) দু'বার, “হাইয়্যা আলাল ফালা-হ” (কল্যাণের জন্যে এসো) দু’বার, “আল্ল-হু আকবার, আল্ল-হু আকবার” (আল্লাহ মহান, আল্লাহ মহান), সবশেষে বললেন- “লা- ইলা-হা ইল্লাল্ল-হ” (আল্লাহ ছাড়া প্রকৃতপক্ষে কোন ইলাহ নেই)।                                                             সহীহ: আবু দাউদ ৫০৩, তিরমিযী ১৯১, সহীহ ইবনু খুযায়মাহ ৩৭৮। শায়খ আলবানী (রহ.) হাদীসটিকে মুনকার বলেছেন: এ বর্ণনাটি আবু মাহযূরাহ হতে সহীহ বর্ণনার বিপরীত।
630 | পরিচ্ছেদঃ ৪: আযানের মধ্যে বাক্যের সংখ্যা                                                                                                                             হাদিস একাডেমি নাম্বারঃ ৬৩০, আন্তর্জাতিক নাম্বারঃ                         ৬৩১                                                                                                                                         ৬৩০. সুওয়াইদ ইবনু নাসর (রহ.) ..... আবূ মাহযূরাহ (রাঃ) হতে বর্ণিত। রাসূলুল্লাহ (সা.) তাঁকে আয়ানের ঊনিশটি এবং ইকামতের সতেরটি বাক্য শিক্ষা দিয়েছেন। এরপর আবু মাহযূরাহ (রাঃ) ঊনিশটি ও সতেরটি বাক্য গুণলেন।                                                             সহীহ: তিরমিযী ১৯২, ইবনু মাজাহ ৭০৯, দারিমী ১১৭৯।
631 | পরিচ্ছেদঃ ৫: আযান দেয়ার নিয়ম                                                                                                                             হাদিস একাডেমি নাম্বারঃ ৬৩১, আন্তর্জাতিক নাম্বারঃ                         ৬৩২                                                                                                                                         ৬৩১. ইসহাক ইবনু ইব্রাহীম (রহ.) ..... আবূ মাহযূরাহ (রাঃ) হতে বর্ণিত। তিনি বলেন, রাসূলুল্লাহ (সা.) আমাকে আযান শিক্ষা দিলেন এবং বললেন: “আল্ল-হু আকবার আল্ল-হু আকবার, আল্ল-হু আকবার আলু-হু আকবার; আশহাদু আল্লা- ইলা-হা ইল্লাল্লহ, আশহাদু আল্লা- ইলা-হা ইল্লাল্ল-হ; আশহাদু আন্না মুহাম্মাদার রসূলুল্ল-হ, আশহাদু আন্না মুহাম্মাদার রসূলুল্ল-হ।” (আল্লাহ মহান, আল্লাহ মহান আল্লাহ মহান, আল্লাহ মহান। আমি সাক্ষ্য দিচ্ছি যে, আল্লাহ ছাড়া প্রকৃতপক্ষে কোন ইলাহ নেই; আমি সাক্ষ্য দিচ্ছি যে, আল্লাহ ছাড়া প্রকৃতপক্ষে কোন ইলাহ নেই। আমি সাক্ষ্য দিচ্ছি যে, মুহাম্মাদ আল্লাহর রসূল; আমি সাক্ষ্য দিচ্ছি যে, মুহাম্মাদ আল্লাহর রসূল।)   তারপর আবার বলেন - “আশহাদু আল্লা- ইলা-হা ইল্লাল্ল-হ, আশহাদু আল্লা- ইলা-হা ইল্লাল্ল-হ; আশহাদু আন্না মুহাম্মাদার রসূলুল্ল-হ, আশহাদু আন্না মুহাম্মাদার রসূলুল্ল-হ; হাইয়্যা ‘আলাস্ সালা-হ, হাইয়্যা আলাস সালা-হ; হাইয়্যা ‘আলাল ফালা-হ, হাইয়্যা আলাল ফালা-হ; আল্ল-হু আকবার আল্ল-হু আকবার, লা- ইলা-হা ইল্লাল্ল-হ।” (আমি সাক্ষ্য দিচ্ছি যে, আল্লাহ ছাড়া প্রকৃতপক্ষে কোন ইলাহ নেই; আমি সাক্ষ্য দিচ্ছি যে, আল্লাহ ছাড়া প্রকৃতপক্ষে কোন ইলাহ নেই। আমি সাক্ষ্য দিচ্ছি যে, মুহাম্মাদ আল্লাহর রসূল; আমি সাক্ষ্য দিচ্ছি যে, মুহাম্মাদ আল্লাহর রসূল। সালাতের জন্যে এসো, সালাতের জন্যে এসো, কল্যাণের জন্যে এসো, কল্যাণের জন্যে এসো। আল্লাহ মহান, আল্লাহ মহান। আল্লাহ ছাড়া প্রকৃতপক্ষে কোন ইলাহ নেই।)                                                             সহীহ: মুসলিম ৩৭৯, আবু দাউদ ৫০২, ইবনু মাজাহ ৭০৯।
632 | পরিচ্ছেদঃ ৫: আযান দেয়ার নিয়ম                                                                                                                             হাদিস একাডেমি নাম্বারঃ ৬৩২, আন্তর্জাতিক নাম্বারঃ                         ৬৩৩                                                                                                                                         ৬৩২. ইব্রাহীম ইবনুল হাসান ও ইউসুফ ইবনু সাঈদ (রহ.) ..... ‘আবদুল আযীয ইবনু ‘আবদুল মালিক ইবনু আবূ মাহযূরাহ (রাঃ) হতে বর্ণিত। আবদুল্লাহ ইবনু মুহায়রীয় (রাঃ) তার কাছে বর্ণনা করেন “তিনি ইয়াতীম ছিলেন এবং আবু মাহযুরার নিকট লালিত হন এবং তিনি তাঁকে সিরিয়ায় এক সফরে পাঠিয়ে ছিলেন। তিনি বলেন, আমি আবূ মাহযূরাহ (রাঃ)-কে বললাম, আমি সিরিয়ার দিকে রওয়ানা হচ্ছি। আমার আশঙ্কা হয় যে, আপনার আযান দেয়া সম্পর্কে আমাকে জিজ্ঞেস করা হতে পারে। রাবী ‘আবদুল আযীয বলেন, ইবনু মুহায়রীয় আমাকে বলেন যে, আবু মাহযুরাহ তখন তাঁকে বললেন, আমি একটি দলের সাথে সফরে বের হলাম। আমরা যাওয়ার পথে হুনায়নের কোন একটি পথে যেয়ে পৌছলাম যা ছিল রাসূলুল্লাহ (সা.) -এর হুনায়ন অভিযান হতে ফিরে আসার সময়। কোন একটি রাস্তায় রাসূলুল্লাহ (সা.) -এর সাথে আমরা একত্রিত হলাম। তখন রাসূলুল্লাহ (সা.) -এর মুয়াযযিন তার অদূরে সালাতের জন্যে আযান দিলেন। আমরা আযানের আওয়াজ শুনলাম। তখন আমরা তার থেকে দূরে ছিলাম। (অর্থাৎ তখনো ইসলাম গ্রহণ করিনি) তাই আমরা তার অনুকরণ ও তাকে নিয়ে ঠাট্টা-বিদ্রুপ করছিলাম। তাতে রাসূলুল্লাহ (সা.) ঐ আওয়াজ শুনলেন এবং আমাদের কাছে লোক পাঠালেন। অবশেষে আমরা তাঁর সামনে গেলাম। তখন রাসূলুল্লাহ (সা.) প্রশ্ন করলেন, আমি যার শব্দ শুনেছিলাম সে কে? লোকেরা আমার দিকে ইঙ্গিত করল এবং তারা সত্য কথাই বলল। এরপর তিনি সবাইকে ছেড়ে দিলেন এবং আমাকে ছাড়লেন না। তিনি আমাকে নির্দেশ দিলেন, দাঁড়াও সালাতের আযান দাও। আমি দাঁড়ালে রাসূলুল্লাহ (সা.) স্বয়ং আমাকে আযান শিক্ষা দিলেন, তিনি বললেন, তুমি বল- “আল্ল-হু আকবার আল্ল-হু আকবার, আল্ল-হু আকবার আল্ল-হু আকবার; আশহাদু আল্লা- ইলা-হা ইল্লাল্লহ, আশহাদু আল্লা- ইলা-হা ইল্লাল্ল-হ; আশহাদু আন্না মুহাম্মাদার রসূলুল্ল-হ, আশহাদু আন্না মুহাম্মাদার রসূলুল্ল-হ।” (আল্লাহ মহান, আল্লাহ মহান আল্লাহ মহান, আল্লাহ মহান। আমি সাক্ষ্য দিচ্ছি যে, আল্লাহ ছাড়া প্রকৃতপক্ষে কোন ইলাহ নেই; আমি সাক্ষ্য দিচ্ছি যে, আল্লাহ ছাড়া প্রকৃতপক্ষে কোন ইলাহ নেই। আমি সাক্ষ্য দিচ্ছি যে, মুহাম্মাদ আল্লাহর রসূল; আমি সাক্ষ্য দিচ্ছি যে, মুহাম্মাদ আল্লাহর রসূল।)   তারপর বললেন, আবার দীর্ঘস্বরে বল। এরপর তিনি বলেন - “আশহাদু আল্লা- ইলা-হা ইল্লাল্ল-হ, আশহাদু আল্লা- ইলা-হা ইল্লাল্ল-হ; আশহাদু আন্না মুহাম্মাদার রসূলুল্ল-হ, আশহাদু আন্না মুহাম্মাদার রসূলুল্ল-হ; হাইয়্যা আলাস্ সালা-হ, হাইয়্যা আলাস্ সালা-হ; হাইয়্যা ‘আলাল ফালা-হ, হাইয়্যা আলাল ফালা-হ; আল্ল-হু আকবার আল্ল-হু আকবার, লা- ইলা-হা ইল্লাল্ল-হ।” (আমি সাক্ষ্য দিচ্ছি যে, আল্লাহ ছাড়া প্রকৃতপক্ষে কোন ইলাহ নেই; আমি সাক্ষ্য দিচ্ছি যে, আল্লাহ ছাড়া প্রকৃতপক্ষে কোন ইলাহ নেই। আমি সাক্ষ্য দিচ্ছি যে, মুহাম্মাদ আল্লাহর রসূল; আমি সাক্ষ্য দিচ্ছি যে, মহাম্মাদ আল্লাহর রসূল। সালাতের জন্যে এসো, সালাতের জন্যে এসো। কল্যাণের জন্যে এসো, কল্যাণের জন্যে এসো। আল্লাহ মহান, আল্লাহ মহান। আল্লাহ ছাড়া প্রকৃতপক্ষে কোন ইলাহ নেই।)  আমি আযান দেয়া শেষ করলে তিনি (সা.) আমাকে ডেকে নিকট নিলেন এবং একটি থলে দিলেন। যাতে ছিল কিছু রূপা। তখন আমি নিবেদন করলাম, হে আল্লাহর রসূল (সা.)! আমাকে মক্কায় আযান দেয়ার দায়িত্ব দিন। জবাবে তিনি বললেন, হ্যা, তোমাকে মক্কায় আযান দেয়ার দায়িত্ব দিলাম। তারপর আমি রাসূলুল্লাহ (সা.) কর্তৃক নিযুক্ত মক্কার আমীর ‘আত্তাব ইবনু আসীদ (রাঃ)-এর সাথে দেখা করি এবং রাসূলুল্লাহ (সা.) -এর আদেশ অনুযায়ী তাঁর সাথে আযান দিতে থাকি।                                                             সহীহ: ইবনু মাজাহ ৭০৮, মুসনাদে আহমাদ ১৫৪১৭
633 | পরিচ্ছেদঃ ৬: সফরের আযান প্রসঙ্গে                                                                                                                             হাদিস একাডেমি নাম্বারঃ ৬৩৩, আন্তর্জাতিক নাম্বারঃ                         ৬৩৪                                                                                                                                         ৬৩৩. ইবরাহীম ইবনুল হাসান (রহ.) ..... আবূ মাহযূরাহ (রাঃ) হতে বর্ণিত। তিনি বলেন, রাসূলুল্লাহ (সা.) যখন হুনায়ন হতে বের হলেন আমি মক্কাবাসী দশ জনের অন্যতম হিসেবে রাসূলুল্লাহ (সা.) ও তার দলের সন্ধানে বের হলাম। আমরা তাদেরকে সালাতের আযান দিতে শুনলাম। আমরা বিদ্রুপ সহকারে তাদের আযানের অনুকরণ করতে লাগলাম। তখন রাসূলুল্লাহ (সা.) বললেন, “আমি তাদের মধ্যে মধুর কণ্ঠস্বর বিশিষ্ট একজনের শব্দ শুনেছি।” তখন তিনি আমাদেরকে ডেকে পাঠালেন। তারপর আমরা সবাই এক একজন করে আযান দিলাম। সর্বশেষে আমি ছিলাম, আমি আযান দেয়ার পর বললেন, আসো, এরপর আমাকে তার সম্মুখে বসালেন এবং আমার কপালে হাত বুলিয়ে তিনবার বারাকাতের দু'আ করলেন। তারপর বললেন, যাও, মসজিদুল হারামে আযান দাও। আমি বললাম, হে আল্লাহর রসূল! কিভাবে দেব? তখন তিনি আমাকে আযান শিক্ষা দিলেন যেভাবে তোমরা এখন আযান দিচ্ছ “আল্ল-হু আকবার আল্ল-হু আকবার, আল্ল-হু আকবার আল্ল-হু আকবার; আশহাদু আল্লা- ইলা-হা ইল্লাল্লহ, আশহাদু আল্লা- ইলা-হা ইল্লাল্ল-হ; আশহাদু আন্না মুহাম্মাদার রসূলুল্ল-হ, আশহাদু আন্না মুহাম্মাদার রসূলুল্ল-হ। আশহাদু আল্লা- ইলা-হা ইল্লাল্ল-হ, আশহাদু আল্লা- ইলা-হা ইল্লাল্ল-হ; আশহাদু আন্না মুহাম্মাদার রসূলুল্ল-হ, আশহাদু আন্না মুহাম্মাদার রসূলুল্ল-হ। হাইয়্যা আলাস্ সালা-হ, হাইয়্যা আলাস্ সালা-হ; হাইয়্যা ‘আলাল ফালা-হ, হাইয়্যা আলাল ফালা-হ।” (আল্লাহ মহান, আল্লাহ মহান; আল্লাহ মহান, আল্লাহ মহান। আমি সাক্ষ্য দিচ্ছি যে, আল্লাহ ছাড়া প্রকৃতপক্ষে কোন ইলাহ নেই; আমি সাক্ষ্য দিচ্ছি যে, আল্লাহ ছাড়া প্রকৃতপক্ষে কোন ইলাহ নেই। আমি সাক্ষ্য দিচ্ছি যে, মুহাম্মাদ আল্লাহর রসূল; আমি সাক্ষ্য দিচ্ছি যে, মুহাম্মাদ আল্লাহর রসূল। আমি সাক্ষ্য দিচ্ছি যে, আল্লাহ ছাড়া প্রকৃতপক্ষে কোন ইলাহ নেই; আমি সাক্ষ্য দিচ্ছি যে, আল্লাহ ছাড়া প্রকৃতপক্ষে কোন ইলাহ নেই। আমি সাক্ষ্য দিচ্ছি যে, মুহাম্মাদ আল্লাহর রসূল; আমি সাক্ষ্য দিচ্ছি যে, মুহাম্মাদ আল্লাহর রসূল। সালাতের জন্যে এসো, সালাতের জন্যে এসো। কল্যাণের জন্যে এসো, কল্যাণের জন্যে এসো।) তিনি ফজরের প্রথম আযানে- “আসসালা-তু খয়রুম্ মিনান নাওম, আসসালা-তু খয়রুম্ মিনান নাওম” (ঘুমের চেয়ে সালাত উত্তম, ঘুমের চেয়ে সালাত উত্তম) বলা শিক্ষা দেন। তিনি আমাকে ইকামত শিক্ষা দেন দু' বার করে......। “আল-হু আকবার আল্ল-হু আকবার, আল্ল-হু আকবার আল্ল-হু আকবার; আশহাদু আল্লা- ইলা-হা ইল্লাহ, আশহাদু আল্লা- ইলা-হা ইল্লাল্ল-হ; আশহাদু আন্না মুহাম্মাদার রসূলুল্ল-হ, আশহাদু আন্না মুহাম্মাদার রসূলুল্ল-হ; হাইয়্যা ‘আলাস্ সালা-হ, হাইয়্যা আলাস্ সালা-হ; হাইয়্যা আলাল ফালা-হ, হাইয়্যা আলাল ফালা-হ। আল্ল-হু আকবার আল্ল-হু আকবার; লা- ইলা-হা ইল্লাল্ল-হ।” (আল্লাহ মহান, আল্লাহ মহান; আল্লাহ মহান, আল্লাহ মহান। আমি সাক্ষ্য দিচ্ছি যে, আল্লাহ ছাড়া প্রকৃতপক্ষে কোন ইলাহ নেই; আমি সাক্ষ্য দিচ্ছি যে, আল্লাহ ছাড়া প্রকৃতপক্ষে কোন ইলাহ নেই। আমি সাক্ষ্য দিচ্ছি যে, মুহাম্মাদ আল্লাহর রসূল; আমি সাক্ষ্য দিচ্ছি যে, মুহাম্মাদ আল্লাহর রসূল। সালাতের জন্যে এসো, সালাতের জন্যে এসো। কল্যাণের জন্যে এসো, কল্যাণের জন্যে এসো। আল্লাহ মহান, আল্লাহ মহান। আল্লাহ ছাড়া প্রকৃতপক্ষে কোন ইলাহ নেই।)  ইবনু জুরায়জ বলেন, 'উসমান (রাঃ) এ পূর্ণ হাদীসটি তাঁর পিতা এবং উম্মু ‘আবদুল মালিক ইবনু আবূ মাহযুরাহ (রাঃ) হতে। আর তারা দু'জনে আবূ মাহযূরাহ (রাঃ) হতে শুনেছেন।”                                                             সহীহ: আবু দাউদ ৫০১, মুসনাদে আহমাদ ১৫৪১৪।
634 | পরিচ্ছেদঃ ৭: সফর অবস্থায় একা একা সালাত আদায়কারীর আযান                                                                                                                             হাদিস একাডেমি নাম্বারঃ ৬৩৪, আন্তর্জাতিক নাম্বারঃ                         ৬৩৫                                                                                                                                         ৬৩৪. হাবিব ইবনু সুলায়মান (রহ.) ..... মালিক ইবনু হুওয়াইরিস (রাঃ) হতে বর্ণিত। তিনি বলেন, একবার আমি এবং আমার চাচাত ভাই নবী (সা.) -এর কাছে এলাম। তিনি বললেন, তোমরা দু'জন যখন ভ্রমণে যাবে, আযান দিবে এবং ইকামত দিবে, অতঃপর তোমাদের মধ্যে যে বড় সে ইমামাত করবে।                                                             সহীহ: বুখারী ৬৩০, ৬৩১; মুসলিম ৬৭৪, ইবনু মাজাহ ৯৭৯।
635 | পরিচ্ছেদঃ ৮: বাড়িতে অন্য লোকের আযান যথেষ্ট হওয়া                                                                                                                             হাদিস একাডেমি নাম্বারঃ ৬৩৫, আন্তর্জাতিক নাম্বারঃ                         ৬৩৬                                                                                                                                         ৬৩৫. যিয়াদ ইবনু আইয়ূব (রহ.) ..... মালিক ইবনু হুওয়াইরিস (রাঃ) হতে বর্ণিত। তিনি বলেন, আমরা (কয়েকজন) রাসূলুল্লাহ (সা.) -এর কাছে উপস্থিত হলাম, তখন আমরা সবাই ছিলাম বয়সে যুবক ও সমবয়স্ক। আমরা রাসূলুল্লাহ (সা.) -এর খিদমাতে বিশ দিন থাকি। তিনি অত্যন্ত দয়াশীল ও বিনম্র অন্তরের লোক ছিলেন। তার ধারণা হলো যে, আমরা বাড়িতে যেতে আগ্রহী। তিনি (সা.) আমাদেরকে প্রশ্ন করলেন, বাড়িতে কাদেরকে রেখে এসেছ? আমরা তাঁকে তা বললাম। তিনি বললেন, তোমরা তোমাদের বাড়িতে চলে যাও এবং তোমাদের পরিবার-পরিজনদের মধ্যে থাক। তাদেরকে (দীন) শিক্ষা দাও এবং তাদেরকে (সৎকাজের) আদেশ দাও যখন সালাতের সময় আসে তখন যেন তোমাদের কেউ আযান দেয় এবং তোমাদের মধ্যে যে বড় সে যেন সালাতের ইমামাত করে।                                                             সহীহ: বুখারী ৬৩১, মুসলিম ৬৭৪।
636 | পরিচ্ছেদঃ ৮: বাড়িতে অন্য লোকের আযান যথেষ্ট হওয়া                                                                                                                             হাদিস একাডেমি নাম্বারঃ ৬৩৬, আন্তর্জাতিক নাম্বারঃ                         ৬৩৭                                                                                                                                         ৬৩৬. ইব্রহীম ইবনু ইয়াকূব (রহ.) ..... আইয়ূব (রহ.) আবূ কিলাবাহ্ (রহ.) হতে, তিনি ‘আমর ইবন সালামাহ্ (রাঃ) হতে বর্ণনা করেন। (আইয়ূব বলেন) আবু কিলাবাহ্ (রহ.) আমাকে বললেন যে, আমর ইবন সালামাহ্ (রাঃ) এখনও জীবিত আছেন, আপনি তার সঙ্গে দেখা করেন না কেন? আইয়ূব বলেন, আমি গিয়ে তাঁর সঙ্গে দেখা করে তাঁকে জিজ্ঞেস করি। তিনি বললেন, মক্কাহ্ বিজয়ের পরে প্রত্যেক সম্প্রদায়ই দ্রুত ইসলাম কবুল করতে শুরু করে। আমাদের সম্প্রদায়ের সবার পক্ষ হতে আমার পিতা ইসলাম কবুলের ঘোষণা দিতে যান। তিনি ফিরে আসার পরে আমরা তাঁকে স্বাগত জানাই। তখন তিনি বলেন, আল্লাহর শপথ! আমি অবশ্যই আল্লাহর সত্য রসূল (সা.)-এর নিকট হতে তোমাদের কাছে এসেছি। তিনি বললেন, অমুক সালাত অমুক সময়ে আদায় করবে এবং যখন সালাতের সময় হবে তোমাদের মধ্য হতে একজন আযান দিবে এবং তোমাদের মধ্যে যার কুরআন বেশি জানা আছে সে ইমামতি করবে।                                                             সহীহ: বুখারী ৪৩০২, আবু দাউদ ৫৮৫, ইওয়াউল গালীল ২১৩, ৩৮৪, সহীহ আবু দাউদ ৫৯৯, ৬০২।
637 | পরিচ্ছেদঃ ৯: এক মসজিদের জন্যে দু’জন মুয়াযযিন                                                                                                                             হাদিস একাডেমি নাম্বারঃ ৬৩৭, আন্তর্জাতিক নাম্বারঃ                         ৬৩৮                                                                                                                                         ৬৩৭. কুতায়বাহ্ (রহ.) ..... ইবনু উমার (রাঃ) হতে বর্ণিত। রাসূলুল্লাহ (সা.) বলেছেন: বিলাল (রাঃ) রাত থাকতে আযান দেয়, সুতরাং ইবনু উম্মু মাকতূম-এর আযান শুনা পর্যন্ত তোমরা (সাহরীর সময়) পানাহার করতে পার।                                                             সহীহ: বুখারী ৬২০, মুসলিম ১০৯২।
638 | পরিচ্ছেদঃ ৯: এক মসজিদের জন্যে দু’জন মুয়াযযিন                                                                                                                             হাদিস একাডেমি নাম্বারঃ ৬৩৮, আন্তর্জাতিক নাম্বারঃ                         ৬৩৯                                                                                                                                         ৬৩৮. কুতায়বাহ্ (রহ.) ..... সালিম (রহ.) তাঁর পিতা হতে বর্ণনা করেন যে, নবী (সা.) বলেছেন: বিলাল (রাঃ) রাত থাকতে আযান দেয়। সুতরাং উম্মু মাকতূম-এর আযান শুনা পর্যন্ত তোমরা পানাহার কর।                                                             সহীহ: বুখারী ২৬৫৬, মুসলিম ১০৯২, তিরমিযী ২০৩।
639 | পরিচ্ছেদঃ ১০: দু’জন মুয়াযযিন একই সময়ে আযান দিবে, না পৃথক পৃথক আযান দিবে?                                                                                                                             হাদিস একাডেমি নাম্বারঃ ৬৩৯, আন্তর্জাতিক নাম্বারঃ                         ৬৪০                                                                                                                                         ৬৩৯. ইয়াকূব ইবনু ইব্রাহীম (রহ.) ..... ‘আয়িশাহ্ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: যখন বিলাল (রাঃ) আযান দেয় তখন হতে ইবনু উম্ম মাকতুম-এর আযান পর্যন্ত তোমরা পানাহার করবে। আয়িশাহ্ (রাঃ) বলেন, দু' আযানের মধ্যে খুব বেশি ব্যবধান হত না। একজন আযান দিয়ে নেমে আসত, অন্যজন আযান দিতে উঠত।                                                             সহীহ: বুখারী ৬২২, ৬২৩, মুসলিম ১০৯২, ইরওয়াউল গালীল ১/২৩৬।
640 | পরিচ্ছেদঃ ১০: দু’জন মুয়াযযিন একই সময়ে আযান দিবে, না পৃথক পৃথক আযান দিবে?                                                                                                                             হাদিস একাডেমি নাম্বারঃ ৬৪০, আন্তর্জাতিক নাম্বারঃ                         ৬৪১                                                                                                                                         ৬৪০. ইয়াকূব ইবনু ইব্রাহীম (রহ.) ..... উনায়সাহ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: যখন ইবনু উম্মু মাকতূম (রাঃ) আযান দেয় তখন তোমরা পানাহার কর এবং যখন বিলাল (রাঃ) আযান দেয় তখন আর পানাহার করবে না।                                                             সহীহ: মুসনাদে আহমাদ ২৭৪৮০, সহীহ ইবনু খুযায়মা ৪০৪, সহীহ ইবনু হিব্বান ৮৮৭, ইরওয়াউল গালীল ১/২৩৬।
641 | পরিচ্ছেদঃ ১১: সালাতের ওয়াক্তের আগে আযান দেয়া                                                                                                                             হাদিস একাডেমি নাম্বারঃ ৬৪১, আন্তর্জাতিক নাম্বারঃ                         ৬৪২                                                                                                                                         ৬৪১. ইসহাক ইবনু ইবরাহীম (রহ.) ..... ‘আবদুল্লাহ ইবনু মাস্'উদ (রাঃ)-এর সূত্রে নবী (সা.) হতে বর্ণিত। তিনি বলেন, বিলাল রাতে তোমাদের নিদ্রিত লোকেদের জাগানোর জন্যে এবং সালাতরত লোকেদের ফিরিয়ে আনার জন্যে আযান দেন। এ রকম হলে (সুবহে কাযিবের প্রকাশে) ফজর হয় না।                                                             সহীহ: বুখারী ৬২১, মুসলিম ১০৯৩, ইবনু মাজাহ ১৬৯৬।
642 | পরিচ্ছেদঃ ১২: ফজরের আযানের সময় প্রসঙ্গে                                                                                                                             হাদিস একাডেমি নাম্বারঃ ৬৪২, আন্তর্জাতিক নাম্বারঃ                         ৬৪৩                                                                                                                                         ৬৪২. ইসহাক ইবনু ইব্রাহীম (রহ.) ..... আনাস (রাঃ) হতে বর্ণিত। এক ব্যক্তি রাসূলুল্লাহ (সা.) -কে ফজরের ওয়াক্ত সম্পর্কে জিজ্ঞেস করেন। রাসূলুল্লাহ (সা.) বিলাল (রাঃ)-কে আযান দেয়ার জন্যে আদেশ দেন। বিলাল (রাঃ) ভোর হওয়ার সাথে সাথে আযান দিলেন। পরবর্তী দিন ফর্সা হওয়া পর্যন্ত তিনি ফজরের সালাতে দেরী করেন। এরপর বিলাল (রাঃ)-কে ইকামত বলার আদেশ দেন এবং সালাত আদায় করেন। তারপর বলেন, এটাই ফজরের সালাতের সময়।                                                             সহীহ: মুসনাদে আহমাদ ১২৯৮৬; নাসায়ী’র “সুনানুল কুবরা' ১৫২৬।
643 | পরিচ্ছেদঃ ১৩: আযান দেয়ার সময় মুয়াযযিন কি করবে?                                                                                                                             হাদিস একাডেমি নাম্বারঃ ৬৪৩, আন্তর্জাতিক নাম্বারঃ                         ৬৪৪                                                                                                                                         ৬৪৩. মাহমূদ ইবনু গয়লান (রহ.) ..... আবূ জুহায়ফাহ্ (রাঃ) হতে বর্ণিত। তিনি বলেছেন, আমি নবী (সা.)-এর নিকটে হাজির হলাম। তখন বিলাল (রাঃ) বের হলেন এবং আযান দিলেন। তিনি আযান দেয়ার সময় ডান দিকে এবং বাম দিকে এভাবে মুখ ফিরালেন।                                                             সহীহ: বুখারী ৬৩৪, মুসলিম ৫০৩, ইওয়াউল গালীল ২৩৩, সহীহ আবু দাউদ ৫৩৩।
644 | পরিচ্ছেদঃ ১৪: উচ্চস্বরে আযান দেয়া                                                                                                                             হাদিস একাডেমি নাম্বারঃ ৬৪৪, আন্তর্জাতিক নাম্বারঃ                         ৬৪৫                                                                                                                                         ৬৪৪. মুহাম্মাদ ইবনু সালামাহ্ (রহ.) ..... ‘আবদুর রহমান ইবনু আবদুল্লাহ ইবনু আবদুর রহমান ইবনু আবূ স'স'আহ্ আল আনসারী আল মাযিনী তাঁর পিতা হতে বর্ণনা করেন যে, তিনি তাকে বলেন যে, আবু সাঈদ আল খুদরী (রাঃ) তাকে বলেছেন, আমি তোমাকে দেখি তুমি বকরী চরাতে এবং মাঠে থাকতে ভালোবাস, যখন তুমি তোমার বকরীর পালের নিকট মাঠে থাক এবং সালাতের জন্যে আযান দাও তখন উচ্চস্বরে আযান দিবে। কারণ মুয়াযযিনের আওয়াজ যে পর্যন্ত পৌছবে কিয়ামতের দিন ঐ স্থানের সকল জিন, মানুষ এবং প্রত্যেকটি বস্তু তার জন্যে সাক্ষী দিবে। আবু সাঈদ আল খুদরী (রাঃ) বলেন, আমি তা রাসূলুল্লাহ (সা.) -এর কাছ থেকে শুনেছি।                                                             সহীহ: বুখারী ৬০৯, ইবনু মাজাহ ৭২৩, মুসনাদে আহমাদ ১৮৫২৯।
645 | পরিচ্ছেদঃ ১৪: উচ্চস্বরে আযান দেয়া                                                                                                                             হাদিস একাডেমি নাম্বারঃ ৬৪৫, আন্তর্জাতিক নাম্বারঃ                         ৬৪৬                                                                                                                                         ৬৪৫. ইসমাঈল ইবনু মাস্'উদ ও মুহাম্মাদ ইবনু আবদুল আ'লা (রহ.) ..... আবূ হুরায়রাহ্ (রাঃ) হতে বর্ণিত। তিনি রাসূলুল্লাহ (সা.)-কে বলতে শুনেছেন যে, মুয়াযযিনের আওয়াজের দূরত্ব পরিমাণ তাকে ক্ষমা করে দেয়া হবে এবং প্রত্যেক শুষ্ক ও আর্দ্র জিনিস (অর্থাৎ জীবন্ত ও মৃত) তার (ঈমানের) সাক্ষী দিবে।                                                             সহীহ: আবু দাউদ ৫১৫, ইবনু মাজাহ ৭২৪, মুসনাদে আহমাদ ১৫৪১৪, সহীহ ইবনু খুযায়মা ৩৯০।
646 | পরিচ্ছেদঃ ১৪: উচ্চস্বরে আযান দেয়া                                                                                                                             হাদিস একাডেমি নাম্বারঃ ৬৪৬, আন্তর্জাতিক নাম্বারঃ                         ৬৪৭                                                                                                                                         ৬৪৬. মুহাম্মাদ ইবনুল মুসান্না (রহ.) ..... বারা ইবনু ‘আযিব (রাঃ) হতে বর্ণিত। আল্লাহর নবী (সা.) বলেছেন: নিশ্চয় আল্লাহ প্রথম কাতারে সালাত আদায়কারীদের প্রতি অনুগ্রহ করেন এবং তাঁর ফেরেশতাগণও তাদের জন্যে অনুগ্রহ প্রার্থনা করেন। মুয়াযযিনকে তার আওয়াজের দূরত্ব পরিমাণ মাফ করে দেয়া হয় এবং যে সব শুষ্ক ও আর্দ্র জিনিস তার আওয়াজ শুনে তারা তাকে সত্যবাদী বলে ঘোষণা দেয় এবং তাকে তার সঙ্গে সালাত আদায়কারীদের সমপরিমাণ পুরস্কার দেয়া হয়।                                                             সহীহ: ইবনু মাজাহ ৯৯৭, মুসনাদে আহমাদ ১৫৪১৪।
647 | পরিচ্ছেদঃ ১৫: ফজরের আযানে ‘আস সালা-তু খয়রুম্ মিনান নাওম’ অতিরিক্ত বলা                                                                                                                             হাদিস একাডেমি নাম্বারঃ ৬৪৭, আন্তর্জাতিক নাম্বারঃ                         ৬৪৮                                                                                                                                         ৬৪৭. সুওয়াইদ ইবনু নাসর (রহ.) ..... আবূ মাহযূরাহ (রাঃ) হতে বর্ণিত। তিনি বলেন, আমি রাসূলুল্লাহ (সা.) -এর মুয়াযযিন ছিলাম। আমি ফজরের প্রথম আযানে “হাইয়্যা আলাল ফালা-হ”, এর পরে বলতাম “আস্সলা-তু খয়রুম্ মিনান নাওম, আস্সলা-তু খয়রুম্ মিনান নাওম; আল্ল-হু আকবার, আল-হু আকবার; লা- ইলা-হা ইল্লাল্ল-হ”।                                                             সহীহ: সহীহ আবু দাউদ ৫১৬।
648 | পরিচ্ছেদঃ ১৫: ফজরের আযানে ‘আস সালা-তু খয়রুম্ মিনান নাওম’ অতিরিক্ত বলা                                                                                                                             হাদিস একাডেমি নাম্বারঃ ৬৪৮, আন্তর্জাতিক নাম্বারঃ                         ৬৪৯                                                                                                                                         ৬৪৮. ‘আমর ইবনু ‘আলী (রহ.) ..... ইয়াহইয়া ও ‘আবদুর রহমান (রহ.)-এর সূত্রে বর্ণিত যে, সুফইয়ান এ সনদে অনুরূপ হাদীস বর্ণনা করেছেন। আবু ‘আবদুর রহমান (রহ.) বলেন, এ সনদে উল্লিখিত আবু জাফার তিনি আবূ জা'ফার ফাররা নন।                                                             সহীহ: সহীহ আবু দাউদ ৫১৬।
649 | পরিচ্ছেদঃ ১৬: আযানের শেষ বাক্য প্রসঙ্গে                                                                                                                             হাদিস একাডেমি নাম্বারঃ ৬৪৯, আন্তর্জাতিক নাম্বারঃ                         ৬৫০                                                                                                                                         ৬৪৯. মুহাম্মাদ ইবনু মা'দান ইবনু ‘ঈসা (রহ.) ..... বিলাল (রাঃ) হতে বর্ণিত। তিনি বলেন, আযানের শেষ বাক্যগুলো এরূপ- “আল্ল-হু আকবার, আল-হু আকবার; লা- ইলা-হা ইল্লাল্ল-হ”।                                                            সহীহ: নাসায়ী'র “সুনানুল কুবরা ১৬৩।
650 | পরিচ্ছেদঃ ১৬: আযানের শেষ বাক্য প্রসঙ্গে                                                                                                                             হাদিস একাডেমি নাম্বারঃ ৬৫০, আন্তর্জাতিক নাম্বারঃ                         ৬৫১                                                                                                                                         ৬৫০. সুওয়াইদ (রহ.) ..... আসওয়াদ (রহ.) হতে বর্ণিত। তিনি বলেন, বিলাল (রাঃ)-এর আযানের শেষ বাক্যগুলো ছিল এরূপ- “আল্ল-হু আকবার, আল্ল-হু আকবার; লা- ইলা-হা ইল্লাল্ল-হ”।                                                             সহীহ: নাসায়ী'র “সুনানুল কুবরা ১৬৩।
651 | পরিচ্ছেদঃ ১৬: আযানের শেষ বাক্য প্রসঙ্গে                                                                                                                             হাদিস একাডেমি নাম্বারঃ ৬৫১, আন্তর্জাতিক নাম্বারঃ                         ৬৫২                                                                                                                                         ৬৫১. সুওয়াইদ (রহ.) ..... আ'মাশ সূত্রে ইব্রাহীম (রহ.)-এর বরাতে আসওয়াদ (রাঃ) হতে অনুরূপ বর্ণিত আছে।                                                             সহীহ: নাসায়ী'র “সুনানুল কুবরা ১৬৩।
652 | পরিচ্ছেদঃ ১৬: আযানের শেষ বাক্য প্রসঙ্গে                                                                                                                             হাদিস একাডেমি নাম্বারঃ ৬৫২, আন্তর্জাতিক নাম্বারঃ                         ৬৫৩                                                                                                                                         ৬৫২. সুওয়াইদ (রহ.) ..... আসওয়াদ (রাঃ) হতে বর্ণিত। তিনি বলেন, বিলাল (রাঃ)-এর আযানের শেষ বাক্য ছিল- “লা- ইলা-হা ইল্লাল্ল-হ”।                                                             সহীহ: নাসায়ী’র “সুনানুল কুবরা” ১৫১৬।
653 | পরিচ্ছেদঃ ১৭: বৃষ্টির রাতে জামাআতে হাজির না হয়ে অন্যত্র সালাত আদায় করলে আযান দেয়া                                                                                                                             হাদিস একাডেমি নাম্বারঃ ৬৫৩, আন্তর্জাতিক নাম্বারঃ                         ৬৫৪                                                                                                                                         ৬৫৩. কুতায়বাহ্ (রহ.) ..... ‘আমর ইবনু আওস (রাঃ) হতে বর্ণিত। তিনি বলেন, আমার কাছে সাকীফ সম্প্রদায়ের এক ব্যক্তি বর্ণনা করেছেন যে, সে সফর অবস্থায় বৃষ্টির এক রাতে নবী (সা.) -এর ঘোষককে সালাতের জন্যে আসো, কল্যাণের জন্য আসো। এরপরে বলতে শুনেছেন- “সল্লু ফী রিহা-লিকুম” (সকলেই আপন স্থানে সালাত আদায় করে নাও)।                                                             সহীহ: নাসায়ী’র “সুনানুল কুবরা” ১৬১৭, মুসনাদে আহমাদ ২৩২১৫।
654 | পরিচ্ছেদঃ ১৭: বৃষ্টির রাতে জামাআতে হাজির না হয়ে অন্যত্র সালাত আদায় করলে আযান দেয়া                                                                                                                             হাদিস একাডেমি নাম্বারঃ ৬৫৪, আন্তর্জাতিক নাম্বারঃ                         ৬৫৫                                                                                                                                         ৬৫৪. কুতায়বাহ্ (রহ.) ..... নাফি' (রহ.) হতে বর্ণিত, ‘আবদুল্লাহ ইবনু উমার (রাঃ) এক রাতে সালাতের জন্যে আযান দেন। সে রাতে খুব ঠাণ্ডা পড়েছিল ও প্রচণ্ড বাতাস বইতে ছিল। তিনি আযানে বলেন, আলা, সল্লু ফির রিহা-ল” (সকলেই আপন আপন জায়গায় সালাত আদায় করে নাও)। কারণ, ঠাণ্ডা ও বৃষ্টির রাতে রাসূলুল্লাহ (সা.) মুয়াযযিনকে এ কথা ঘোষণা করতে নির্দেশ দিতেন যে, সকলেই আপন স্থানে সালাত আদায় করে নাও।                                                             সহীহ: বুখারী ৬৬৬, মুসলিম ৬৯৭, ইওয়াউল গালীল ৫৫৩।
655 | পরিচ্ছেদঃ ১৮: যে ব্যক্তি দু' সালাত একত্রে আদায় করবে, প্রথম সালাতের ওয়াক্তে তার আযান                                                                                                                             হাদিস একাডেমি নাম্বারঃ ৬৫৫, আন্তর্জাতিক নাম্বারঃ                         ৬৫৬                                                                                                                                         ৬৫৫. ইব্রাহীম ইবনু হারূন (রহ.) ..... জাবির ইবনু আবদুল্লাহ (রাঃ) হতে বর্ণিত। তিনি বলেন, রাসূলুল্লাহ (সা.) সফর করে ‘আরাফায় পৌছলেন। সেখানে পৌছে দেখলেন যে, নামিরাহ্ নামক স্থানে তার জন্যে তাবু স্থাপন করা হয়েছে। তিনি (সা.) সেখানে নামলেন। যখন সূর্য ঢলে পড়ল কসওয়া নামক উস্ত্রীর পিঠে হাওদা স্থাপন করার জন্যে নির্দেশ দিলেন। তার জন্যে হাওদা স্থাপন করা হলো, এরপর তিনি (সা.) বাতনি ওয়াদী নামক জায়গায় পৌছার পরে লোকেদের উদ্দেশে ভাষণ দিলেন। তারপর বিলাল (রাঃ) আযান দিলেন এবং ইকামত বললেন, রাসূলুল্লাহ (সা.) যুহরের সালাত আদায় করলেন। আবার বিলাল (রাঃ) ইকামত বললে তিনি ‘আসরের সালাত আদায় করলেন। আর এ দু' সালাতের মধ্যবর্তী সময়ে তিনি আর কোন সালাত আদায় করলেন না।                                                             সহীহ: মুসলিম ১২১৮ (এটি একটি দীর্ঘ হাদীসের অংশ বিশেষ)। [দ্রঃ ৬০৪]
656 | পরিচ্ছেদঃ ১৯: যে ব্যক্তি দু'ওয়াক্ত সালাত একত্রে, প্রথম সালাতের সময় চলে যাওয়ার পরে আদায় করবে তার আযান                                                                                                                             হাদিস একাডেমি নাম্বারঃ ৬৫৬, আন্তর্জাতিক নাম্বারঃ                         ৬৫৭                                                                                                                                         ৬৫৬. ইব্রাহীম ইবনু হারূন (রহ.) ..... জাবির ইবনু আবদুল্লাহ (রাঃ) হতে বর্ণিত। তিনি বলেন, রাসূলুল্লাহ (সা.) পথ চলতে চলতে মুযদালিফায় পৌছলেন। সেখানে এক আযান ও দু' ইকামাতের সাথে মাগরিব ও ইশার সালাত আদায় করলেন, এ দু'য়ের মধ্যবর্তী সময়ে তিনি আর কোন সালাত আদায় করেননি।                                                             সহীহ: মুসলিম ১২১৮।
657 | পরিচ্ছেদঃ ১৯: যে ব্যক্তি দু'ওয়াক্ত সালাত একত্রে, প্রথম সালাতের সময় চলে যাওয়ার পরে আদায় করবে তার আযান                                                                                                                             হাদিস একাডেমি নাম্বারঃ ৬৫৭, আন্তর্জাতিক নাম্বারঃ                         ৬৫৮                                                                                                                                         ৬৫৭. আলী ইবনু হুজর (রহ.) ..... সা'ঈদ ইবনু জুবায়র (রাঃ) হতে বর্ণিত। তিনি বলেন, আবদুল্লাহ ইবনু উমার (রাঃ)-এর সাথে মুযদালিফায় ছিলাম। যখন আযান ও ইকামত দেয়া হল তখন তিন আমাদেরকে নিয়ে মাগরিবের সালাত আদায় করেন। তারপর তিনি বলেন, (আবার) সালাত আদায় কর এবং তিনি আমাদেরকে নিয়ে ‘ইশার দু' রাকআত সালাত আদায় করেন। আমি প্রশ্ন করলাম, এটা আবার কোন সালাত? তিনি বললেন, আমি রাসূলুল্লাহ (সা.)-এর সঙ্গে এ স্থানে এরূপেই সালাত আদায় করেছি।  সহীহ: মুসলিম ১২৮৮, আবু দাউদ ১৯৩২, তিরমিযী ৮৮৮;  ব্যতীত হাদীসটি সহীহ। সঠিক হল  - সহীহ আবু দাউদ ১৬৮৩]। [ দ্রঃ ৪৮১]
658 | পরিচ্ছেদঃ ২০: যে ব্যক্তি দু' ওয়াক্ত সালাত এক সাথে আদায় করবে তার ইকামত                                                                                                                             হাদিস একাডেমি নাম্বারঃ ৬৫৮, আন্তর্জাতিক নাম্বারঃ                         ৬৫৯                                                                                                                                         ৬৫৮. মুহাম্মাদ ইবনুল মুসান্না (রহ.) ..... সাঈদ ইবনু জুবায়র (রহ.) হতে বর্ণিত। তিনি মুযদালিফায় এক ইকামতের সাথে মাগরিব ও ‘ইশার সালাত আদায় করেন এবং ‘আবদুল্লাহ ইবনু উমার (রাঃ) হতে বর্ণনা করেন যে, তিনিও এরূপ করেছেন এবং আবদুল্লাহ ইবনু উমার (রাঃ) বর্ণনা করেন যে, নবী (সা.) ও এরূপ করেছেন।                                                             সহীহ: মুসলিম ১২৮৮, আবু দাউদ ১৯৩২, তিরমিযী ৮৮৮। [দ্রঃ ৪৮১] শায়খ আলবানী (রহ.) হাদীসটিকে শায বলেছেন: মুসলিম ১২৮৮, বুখারীতে আছে (كل واحدمنهما بإقامةٍ) -এর প্রতিটি সালাতের জন্যে ইকামত দেন, আর এটিই সঠিক; তিরমিযী ৮৯৪।
659 | পরিচ্ছেদঃ ২০: যে ব্যক্তি দু' ওয়াক্ত সালাত এক সাথে আদায় করবে তার ইকামত                                                                                                                             হাদিস একাডেমি নাম্বারঃ ৬৫৯, আন্তর্জাতিক নাম্বারঃ                         ৬৬০                                                                                                                                         ৬৫৯. ‘আমর ইবনু ‘আলী (রহ.) ..... ‘আবদুল্লাহ ইবনু উমার (রাঃ) হতে বর্ণিত। তিনি মুযদালিফায় রাসূলুল্লাহ (সা.) -এর সাথে এক ইকামতে দু' সালাত আদায় করেছেন।                                                             পূর্বের হাদীস দু'টিতে উল্লেখ করা হয়েছে। শায়খ আলবানী (রহ.) হাদীসটিকে শায বলেছেন: মুসলিম ১২৮৮; সঠিক হল- (لكل صلاةبإقامة)
660 | পরিচ্ছেদঃ ২০: যে ব্যক্তি দু' ওয়াক্ত সালাত এক সাথে আদায় করবে তার ইকামত                                                                                                                             হাদিস একাডেমি নাম্বারঃ ৬৬০, আন্তর্জাতিক নাম্বারঃ                         ৬৬১                                                                                                                                         ৬৬০. ইসহাক ইবনু ইব্রাহীম (রহ.) ..... ‘আবদুল্লাহ ইবনু উমার (রাঃ) হতে বর্ণিত। রাসূলুল্লাহ (সা.) মুযদালিফায় দু'সালাত একসাথে আদায় করেছেন এবং দু'সালাত তিনি পৃথক ইকামাতে আদায় করেন এবং দু’সালাতের কোনটিরই আগে বা পরে কোন নফল সালাত আদায় করেননি।                                                             সহীহ: বুখারী ১৬৭৩, আবু দাউদ ১৯২৮, সহীহ আবু দাউদ ১৬৮৪।
661 | পরিচ্ছেদঃ ২১: ক্বাযা সালাতের আযান                                                                                                                             হাদিস একাডেমি নাম্বারঃ ৬৬১, আন্তর্জাতিক নাম্বারঃ                         ৬৬২                                                                                                                                         ৬৬১. ‘আমর ইবনু ‘আলী (রহ.)..... আবু সাঈদ (রাঃ) হতে বর্ণিত। তিনি বলেন, খন্দকের যুদ্ধের দিন মুশরিকরা আমাদেরকে যুহরের সালাত হতে সূর্য অস্ত যাওয়া পর্যন্ত ব্যস্ত রেখেছিল। তা যুদ্ধের সময় সালাতুল খওফ সম্পর্কিত আয়াত অবতীর্ণ হওয়ার আগের ঘটনা। তারপর আল্লাহ তা'আলা এ আয়াত অবতীর্ণ করেন- “যুদ্ধে মুমিনদের জন্যে আল্লাহই যথেষ্ট”- (সূরা আল আহযাব ৩৩: ২৫)। তারপর রাসূলুল্লাহ (সা.) বিলাল (রাঃ)-কে ইকামত দেয়ার আদেশ করলেন। তিনি যুহরের সালাতের ইকামত দেন। নবী (সা.) সালাতের প্রকৃত ওয়াক্তে আদায় করার মতো যুহরের কাযা সালাত আদায় করেন। পরে ‘আসরের জন্যে ইকামত বলা হয়। রাসূলুল্লাহ (সা.) তখন সালাতের প্রকৃত ওয়াক্তে আদায় করার ন্যায় ‘আসরের কাযা সালাত আদায় করেন। তারপর মাগরিবের আযান দেয়া হয় এবং তা নির্ধারিত সময়ে আদায় করার ন্যায় আদায় করেন।                                                             সহীহ: মুসনাদে আহমাদ ১১২১৪, দারিমী ১৫২৪, সহীহ ইবনু খুযায়মাহ্ (২/৯৯) হাঃ ৯৯৬, ইরওয়াউল গালীল ১/২৫৭।
662 | পরিচ্ছেদঃ ২২: নির্ধারিত সময়ের ও কাযা সালাতের জন্যে এক আযান যথেষ্ট তবে প্রত্যেক সালাতের জন্যে পৃথক ইকামত বলা                                                                                                                             হাদিস একাডেমি নাম্বারঃ ৬৬২, আন্তর্জাতিক নাম্বারঃ                         ৬৬৩                                                                                                                                         ৬৬২. হান্নাদ (রহ.) ..... আবু উবায়দাহ্ (রহ.) হতে বর্ণিত। তিনি বলেন, আবদুল্লাহ ইবনু মাস্'উদ (রাঃ) বলেছেন যে, খন্দকের যুদ্ধের দিন মুশরিকরা নবী (সা.) -কে চার ওয়াক্ত সালাত হতে ব্যস্ত রেখেছিল। পরে তিনি বিলাল (রাঃ)-কে আযান দেয়ার নির্দেশ দেন, বিলাল (রাঃ) আযান দেন, পরে ইকামত দেন, নবী (সা.) যুহরের সালাত আদায় করেন। আবার ইকামত দেন এবং আসরের সালাত আদায় করেন। আবার ইকামত বলা হয় ও মাগরিবের সালাত আদায় করেন। আবার ইকামত বলা হয় এবং তিনি ‘ইশার সালাত আদায় করেন।                                                             সহীহ: তিরমিযী ১৭৯, মুসনাদে আহমাদ ৪০১৩। (দ্রঃ ৬২২)
663 | পরিচ্ছেদঃ ২৩: প্রত্যেক সালাতের জন্যে ইকামত বলাই যথেষ্ট                                                                                                                             হাদিস একাডেমি নাম্বারঃ ৬৬৩, আন্তর্জাতিক নাম্বারঃ                         ৬৬৪                                                                                                                                         ৬৬৩. কাসিম ইবনু যাকারিয়া ইবনু দীনার (রহ.) ..... ‘আবদুল্লাহ ইবনু মাস্উদ (রাঃ) হতে বর্ণিত। তিনি বলেন, আমরা একটি লড়াইয়ে লিপ্ত ছিলাম, মুশরিকরা আমাদেরকে যুহর, আসর, মাগরিব ও ইশার সালাত আদায় করার সুযোগ দেয়নি। যখন তারা চলে গেল, রাসূলুল্লাহ (সা.) মুয়াযযিনকে ইকামত দেয়ার আদেশ দিলেন। তারপর যুহরের সালাতের জন্যে ইকামত বলা হলে আমরা সালাত আদায় করলাম। আবার ‘আসরের সালাতের জন্যে ইকামত বলা হলে আমরা সালাত আদায় করলাম। পরে মাগরিবের জন্যে ইকামত বলা হলে আমরা সালাত আদায় করলাম। পুনরায় ‘ইশার সালাতের ইকামত বলা হল এবং আমরা সালাত আদায় করলাম। তারপর রাসূলুল্লাহ (সা.) আমাদের প্রতি লক্ষ্য করে বললেন, এখন জমিনের উপর তোমরা ব্যতীত এমন আর কোন দল নেই যারা আল্লাহ তা'আলার যিকর করছে।                                                             শায়খ আলবানী (রহ.) হাদীসটিকে য'ঈফ বলেছেন।
664 | পরিচ্ছেদঃ ২৪: সালাতের কোন রাকআত ভুলে গেলে ইকামত বলা প্রসঙ্গ                                                                                                                             হাদিস একাডেমি নাম্বারঃ ৬৬৪, আন্তর্জাতিক নাম্বারঃ                         ৬৬৫                                                                                                                                         ৬৬৪. কুতায়বাহ্ (রহ.) ..... মু'আবিয়াহ্ ইবনু খুদায়জ (রাঃ) হতে বর্ণিত। একদিন রাসূলুল্লাহ (সা.) সালাত আদায় করেন এবং সালাম ফিরান। কিন্তু এক রাক'আত সালাত তাঁর বাকী রয়ে গিয়েছিল। এক ব্যক্তি মনে করিয়ে দিলেন এবং বললেন, আপনি এক রাকআত সালাত ভুলে গেছেন। তারপর রাসূলুল্লাহ (সা.) মসজিদে প্রবেশ করেন এবং বিলাল (রাঃ)-কে ইকামত দিতে বললেন, বিলাল (রাঃ) ইকামত দিলেন। তিনি লোকেদেরকে নিয়ে এক রাক’আত সালাত আদায় করেন। আমি যখন এ ঘটনা লোকের কাছে বর্ণনা করি তখন তারা আমাকে বলল, আপনি কি লোকটিকে চিনেন? আমি বললাম, না, তাকে আমি চিনি না। তবে তাকে দেখলে চিনতে পারব। সে ব্যক্তি আমার সম্মুখে এলে আমি বললাম, ইনিই সে লোক। লোকেরা বলল, ইনি হলেন- ত্বলহাহ্ ইবনু উবায়দুল্লাহ (রাঃ)।                                                             সহীহ: আবু দাউদ ১০২৩, মুসনাদে আহমাদ ৪০১৩, সহীহ ইবনু খুযায়মাহ (১/১২৮), সহীহ আবু দাউদ ৯৩৮।
665 | পরিচ্ছেদঃ ২৫: রাখালের আযান দেয়া প্রসঙ্গে                                                                                                                             হাদিস একাডেমি নাম্বারঃ ৬৬৫, আন্তর্জাতিক নাম্বারঃ                         ৬৬৬                                                                                                                                         ৬৬৫. ইসহাক ইবনু মানসূর (রহ.) ..... ‘আবদুল্লাহ ইবনু রুবায়্যি’আহ্ (রাঃ) হতে বর্ণিত। তিনি রাসূলুল্লাহ (সা.) -এর সাথে একবার সফরে ছিলেন। তিনি (সা.) এক ব্যক্তির আযানের শব্দ শুনতে পেলেন। নিয়মানুযায়ী তিনি জবাবে মুয়াযিনের অনুরূপ বাক্য বললেন, তারপর বললেন যে, এ লোক কোন রাখাল বা পরিবার হতে বিচ্ছিন্ন ব্যক্তি হবে। এরপর তাঁরা লক্ষ্য করে দেখলেন যে, সে একজন রাখাল।                                                             সহীহ: নাসায়ী’র “আমালুল ইয়াওমি ওয়াল লায়লাতী" ৩৮, মুসনাদে আহমাদ ৬৬৫।
666 | পরিচ্ছেদঃ ২৬: একা সালাত আদায়কারীর আযান দেয়া                                                                                                                             হাদিস একাডেমি নাম্বারঃ ৬৬৬, আন্তর্জাতিক নাম্বারঃ                         ৬৬৭                                                                                                                                         ৬৬৬. মুহাম্মাদ ইবনু সালামাহ্ (রহ.) ..... ‘উকবাহ্ ইবনু ‘আমির (রাঃ) হতে বর্ণিত। তিনি বলেন, আমি রাসূলুল্লাহ (সা.) -কে বলতে শুনেছি যে, তোমার রব সে ব্যক্তির ওপরে সন্তুষ্ট হন, যে পাহাড়ের উচ্চ শৃঙ্গে বকরী চরায় এবং সালাতের জন্যে আযান দেয় ও সালাত আদায় করে। আল্লাহ তা'আলা বলেন, “তোমরা আমার এ বান্দাকে দেখ, সে আযান দিচ্ছে এবং সালাত কায়িম করছে ও আমাকে ভয় করছে। আমি আমার এ বান্দাকে মাফ করে দিলাম এবং তাকে জান্নাতে প্রবেশ করাব।                                                             সহীহ: আবু দাউদ ১২০৩, মুসনাদে আহমাদ ১৭৪৭৮, সহীহাহ্ ৪১, ইবুওয়াউল গালীল ২১৪, সহীহ আবু দাউদ ১০৮৬।
667 | পরিচ্ছেদঃ ২৭: একা সালাত আদায়কারীর ইকামত দেয়া                                                                                                                             হাদিস একাডেমি নাম্বারঃ ৬৬৭, আন্তর্জাতিক নাম্বারঃ                         ৬৬৮                                                                                                                                         ৬৬৭. ‘আলী ইবনু হুজুর (রহ.) ..... রিফা'আহ্ ইবনু রাফি আয যারকী (রাঃ) হতে বর্ণিত, রাসূলুল্লাহ (সা.) সালাতের কাতারে বসা ছিলেন এমন সময় ........ হাদীস (এতে আছে যে, আল্লাহর নির্দেশ অনুযায়ী তুমি উযূ করবে, এরপর তাশাহূদ [উযূর দু’আ] পড়বে, তারপর ইকামত বলবে, অতঃপর তাকবীর দিবে)।                                                             সহীহ: আবু দাউদ ৮৬১, তিরমিযী ৩০২, সহীহ ইবনু খুযায়মাহ ৫০৫, সহীহ আবু দাউদ ৮০৭।
668 | পরিচ্ছেদঃ ২৮: ইকামত কিভাবে দিতে হয়?                                                                                                                             হাদিস একাডেমি নাম্বারঃ ৬৬৮, আন্তর্জাতিক নাম্বারঃ                         ৬৬৯                                                                                                                                         ৬৬৮. আবদুল্লাহ ইবনু মুহাম্মাদ ইবনু তামীম (রহ.) ..... জামি মসজিদের মুয়াযযিন আবুল মুসান্না (রহ.) হতে বর্ণিত। তিনি বলেন, আমি আবদুল্লাহ ইবনু ‘উমার (রাঃ)-কে আযান সম্পর্কে জিজ্ঞেস করি। তিনি বলেন, রাসূলুল্লাহ (সা.) -এর যামানায় আযানের শব্দগুলো দু'বার এবং ইকামতের শব্দগুলো এক একবার বলা হত। কিন্তু তুমি যখন “ক্বাদকা- মাতিস সালা-হ” বলবে, তখন দু'বার বলবে। কারণ নবী (সা.) -এর মুয়াযযিন দু দু’বার বলতেন। আমরা যখন “ক্বাদকা- মাতিস সালা-হ” বলার আওয়াজ শুনতাম তখন উযূ করতাম এবং সালাতের জন্যে বের হতাম।                                                             সহীহ: আবু দাউদ ৫১০, দারিমী ১১৯৩, মুসনাদে আহমাদ ৫৫৬৯। (দ্রঃ ৬২৮)।
669 | পরিচ্ছেদঃ ২৯: প্রত্যেক ব্যক্তির নিজের জন্যে ইকামত বলা                                                                                                                             হাদিস একাডেমি নাম্বারঃ ৬৬৯, আন্তর্জাতিক নাম্বারঃ                         ৬৭০                                                                                                                                         ৬৬৯, ‘আলী ইবনু হুজুর (রহ.) ..... মালিক ইবনু হুওয়াইরিস এম হতে বর্ণিত। তিনি বলেন, রাসূলুল্লাহ (সা.) আমাকে এবং আমার এক সাথীকে বললেন, যখন সালাতের সময় হবে তখন তোমরা আযান দিবে। পরে ইকামাত দিবে এবং যে তোমাদের মাঝে বড় সে ইমামাত করবে।                                                             সহীহ: বুখারী ৬৩০, মুসলিম ৬৭৪। [দ্রঃ ৬৩৪]
670 | পরিচ্ছেদঃ ৩০: আযান দেয়ার ফযীলত                                                                                                                             হাদিস একাডেমি নাম্বারঃ ৬৭০, আন্তর্জাতিক নাম্বারঃ                         ৬৭১                                                                                                                                         ৬৭০. কুতায়বাহ্ (রহ.) ..... আবূ হুরায়রাহ (রাঃ) হতে বর্ণিত। রাসূলুল্লাহ (সা.) বলেন: যখন সালাতের জন্যে আযান দেয়া হয় তখন শয়তান সশব্দে বায়ু ছাড়তে ছাড়তে পালাতে থাকে যেন সে আযানের আওয়াজ না শুনে। আযান শেষ হলে সে আবার আসে। তারপর সালাতের জন্যে ইকামত আরম্ভ হলে সে আবার পালিয়ে যায়, ইকামত বলা শেষ হলে পুনরায় আসে এবং মুসল্লীদের মনে খটকা সৃষ্টি করে এবং যে সকল বিষয় তার মনে ছিল না সে সকল বিষয়ে সে বলতে থাকে অমুক বিষয় স্মরণ কর, অমুক বিষয় স্মরণ কর। অবশেষে সে ব্যক্তি এমন হয়ে যায় যে, সে বলতে পারে না কত রাকআত সালাত আদায় করেছে।                                                             সহীহ: বুখারী ৬০৮, মুসলিম ৩৮৯, সহীহ আবু দাউদ ৫২৯, সহীহাহ ৫২।
671 | পরিচ্ছেদঃ ৩১: আযানের জন্যে লটারী করা                                                                                                                             হাদিস একাডেমি নাম্বারঃ ৬৭১, আন্তর্জাতিক নাম্বারঃ                         ৬৭২                                                                                                                                         ৬৭১. কুতায়বাহ্ (রহ.) ..... আবু হুরায়রাহ্ (রাঃ) হতে বর্ণিত। রাসূলুল্লাহ (সা.) বলেছেন: মানুষ যদি জানত যে, আযান দেয়া এবং সালাতের প্রথম কাতারে দাঁড়ানোর মধ্যে কি মর্যাদা রয়েছে, তবে তা পাবার জন্যে লটারী ছাড়া উপায় না থাকলে তারা এর জন্যে লটারী করত। আর তারা যদি জানত যে, দ্বি-প্রহরের (যুহর ও জুমু'আহ) সালাতের প্রথম সময়ে গমনে কি রয়েছে তবে তার দিকে তাড়াতাড়ি ধাবিত হত। আর তারা যদি জানত ‘ইশা ও ফজরের সালাতে কি রয়েছে তা হলে উভয় সালাতের জন্যে অবশ্যই হামাগুড়ি দিয়ে হলেও হাজির হত।                                                             সহীহ: বুখারী ৬১৫, মুসলিম ৪৩৭, সহীহ ইবনু খুযায়মাহ ৪০৪, সহীহ ইবনু হিব্বান ৮৮৭। [দ্রঃ ৫৪০]
672 | পরিচ্ছেদঃ ৩২: এমন ব্যক্তিকে মুয়াযযিন বানানো, যে আযানের পারিশ্রমিক নেয় না                                                                                                                             হাদিস একাডেমি নাম্বারঃ ৬৭২, আন্তর্জাতিক নাম্বারঃ                         ৬৭৩                                                                                                                                         ৬৭২. আহমাদ ইবনু সুলায়মান (রহ.) ..... উসমান ইবনু আবুল আস (রাঃ) হতে বর্ণিত। তিনি বলেন আমি নিবেদন করলাম, হে আল্লাহর রসূল! আপনি আমাকে আমার কওমের ইমাম বানিয়ে দিন। তিনি বললেন, (ঠিক আছে যাও) তুমি তাদের ইমাম। তবে তাদের দুর্বল লোকেদের প্রতি লক্ষ্য রাখবে (সালাত দীর্ঘ করায় তাদের যেন কষ্ট না হয়) এবং যে ব্যক্তি আযানের বিনিময়ে পারিশ্রমিক নেয় না তাকে মুয়াযযিন নিযুক্ত করে নিবে।                                                             সহীহ: আবু দাউদ ৫৩১, মুসনাদে আহমাদ ১৬৩১৬, সহীহ ইবনু খুযায়মাহ ৪২৩, বায়হাকী'র “সুনানুল কুবরা” (১/৪২৯), ইওয়াউল গালীল ১৪৯২, সহীহ আবু দাউদ ৫৪১।
673 | পরিচ্ছেদঃ ৩৩: মুয়াযযিন আযানে যে শব্দ উচ্চারণ করবে শ্রোতারাও অনুরূপ শব্দ বলবে                                                                                                                             হাদিস একাডেমি নাম্বারঃ ৬৭৩, আন্তর্জাতিক নাম্বারঃ                         ৬৭৪                                                                                                                                         ৬৭৩. কুতায়বাহ্ (রহ.) .... আবূ সাঈদ আল খুদরী (রাঃ) হতে বর্ণিত। রাসূলুল্লাহ (সা.) বলেছেন: যখন তোমরা আযানের শব্দ শুনবে তখন (উত্তরে) মুয়াযযিনের শব্দের অনুরূপ শব্দ উচ্চারণ করবে।                                                             সহীহ: বুখারী ৬১১, মুসলিম ৩৮৩, ইবনু মাজাহ ৭২০।
674 | পরিচ্ছেদঃ ৩৪: আযানের উত্তর দেয়ার সাওয়াব প্রসঙ্গে                                                                                                                             হাদিস একাডেমি নাম্বারঃ ৬৭৪, আন্তর্জাতিক নাম্বারঃ                         ৬৭৫                                                                                                                                         ৬৭৪. মুহাম্মাদ ইবনু সালামাহ্ (রহ.) ..... আবূ হুরায়রাহ্ (রাঃ) হতে বর্ণিত। তিনি বলেন, আমরা রাসূলুল্লাহ (সা.) -এর নিকটে ছিলাম। এমন সময় বিলাল (রাঃ) আযান দেয়ার জন্যে দাঁড়ালেন। তিনি আযান শেষ করলে রাসূলুল্লাহ (সা.) বললেন, যে ব্যক্তি দৃঢ় বিশ্বাসের সাথে তা বলবে সে জান্নাতে প্রবেশ করবে।                                                             হাসান: নাসায়ী’র “সুনানুল কুবরা” ১৬৪১, মুসনাদে আহমাদ ৮৬০৯, মুসতাদরাক হাকিম (১/২০৪), তা'লীকুর রাগীব ১/১১৩।
675 | পরিচ্ছেদঃ ৩৫: মুয়াযিনের অনুরূপ শাহাদাতের বাক্য বলা।                                                                                                                             হাদিস একাডেমি নাম্বারঃ ৬৭৫, আন্তর্জাতিক নাম্বারঃ                         ৬৭৬                                                                                                                                         ৬৭৫. সুওয়াইদ ইবনু নাসর (রহ.) ..... মুজাম্মি ইবনু ইয়াহইয়া আল আনসারী (রহ.) হতে বর্ণিত। তিনি বলেন, আমি আবু উমামাহ্ ইবনু সাহল ইবনু হুনায়ফ (রাঃ)-এর নিকটে বসা ছিলাম। এমন সময় মুয়াযযিন আযান দিলেন, তাতে দু’বার “আল্ল-হু আকবার” বললেন; তিনিও দু'বার বললেন। মুয়াযযিন “আশহাদু আল্লা- ইলা-হা ইল্লাল্ল-হ” বললেন, তিনিও দু’বার বললেন। মুয়াযযিন “আশহাদু আন্না মুহাম্মাদার রসূলুল্ল-হ” বললেন, তিনিও দু’বার বললেন। তারপর তিনি বলেন, মু'আবিয়াহ্ ইবনু আবূ সুফইয়ান (রাঃ) রাসূলুল্লাহ (সা.) -এর নিকট হতে আমাকে এরূপ বর্ণনা করেছেন।                                                             সহীহ: বুখারী ৯১৪, নাসায়ী’র “আমালুল ইয়াওমি ওয়াল লায়লাতী" ৩৪৯, ৩৫১; মুসনাদে হুমায়দী ৬০৬।
676 | পরিচ্ছেদঃ ৩৫: মুয়াযিনের অনুরূপ শাহাদাতের বাক্য বলা।                                                                                                                             হাদিস একাডেমি নাম্বারঃ ৬৭৬, আন্তর্জাতিক নাম্বারঃ                         ৬৭৭                                                                                                                                         ৬৭৬. মুহাম্মাদ ইবনু কুদামাহ্ (রহ.) ..... আবূ উমামাহ ইবনু সাহল (রহ.) হতে বর্ণিত। তিনি বলেন, আমি মু'আবিয়াহ্ (রাঃ)-কে বলতে শুনেছি। রাসূলুল্লাহ (সা.) যখন মুয়াযযিনের আযান শুনতেন তখন তাকে মুয়াযযিনের ন্যায় বাক্য বলতে শুনেছি।                                                             সহীহ: বুখারী ৯১৪, নাসায়ী’র “আমালুল ইয়াওমি ওয়াল লায়লাতী" ৩৪৯, ৩৫১; মুসনাদে হুমায়দী ৬০৬।
677 | পরিচ্ছেদঃ ৩৬: মুয়াযযিন যখন “হাইয়্যা ‘আলাস সালা-হ, হাইয়্যা আলাল ফালা-হ” বলবেন,  শ্রোতাগণ কি বলবে?                                                                                                                             হাদিস একাডেমি নাম্বারঃ ৬৭৭, আন্তর্জাতিক নাম্বারঃ                         ৬৭৮                                                                                                                                         ৬৭৭. মুজাহিদ ইবনু মূসা ও ইব্রাহীম ইবনুল হাসান আল মিকসামী (রহ.) ..... ‘আলকামাহ্ ইবনু ওয়াক্কাস (রহ.) হতে বর্ণিত। তিনি বলেন, আমি মু'আবিয়াহ্ (রাঃ) -এর নিকটে ছিলাম। যখন তাঁর মুয়াযযিন আযান দিলেন তখন মু'আবিয়াহ্ (রাঃ) সে বাক্যগুলো বললেন, যেগুলো মুয়াযযিন বলছিলেন। মুয়াযযিন যখন বললেন, “হাইয়্যা আলাস্ সলা-হ”, তখন তিনি বললেন, “লা- হাওলা ওয়ালা কুওয়াতা ইল্লা বিল্লা-হ”। মুয়াযযিন যখন “হাইয়্যা আলাল ফালা-হ” বললেন, তখন তিনি বললেন, “লা- হাওলা ওয়ালা কুওয়াতা ইল্লা বিল্লা-হ”। তারপর মুয়াযযিন যে বাক্য বললেন, তিনিও সে বাক্য বললেন। তারপর বললেন, আমি রাসূলুল্লাহ (সা.) -কে এরূপ বলতে শুনেছি।                                                             হাসান: নাসায়ী’র “আমালুল ইয়াওমি ওয়াল লায়লাতী” ৩৫৩, দারিমী ১২০৩, সহীহ ইবনু খুযায়মাহ্ ৪১৬।
678 | পরিচ্ছেদঃ ৩৭: আযানের পরে নবী (সা.) -এর ওপর দরূদ পড়া                                                                                                                             হাদিস একাডেমি নাম্বারঃ ৬৭৮, আন্তর্জাতিক নাম্বারঃ                         ৬৭৯                                                                                                                                         ৬৭৮. সুওয়াইদ (রহ.) ..... ‘আবদুল্লাহ ইবনু ‘আমর (রাঃ) হতে বর্ণিত। তিনি বলেন, আমি রাসূলুল্লাহ (সা.) -কে বলতে শুনেছি যে, তোমরা যখন মুয়াযযিনকে আযান দিতে শুন তখন মুয়াযযিন যা বলে তোমরাও তা বলবে এবং আমার ওপর দরূদ পাঠ করবে। কারণ যে ব্যক্তি আমার ওপর একবার দরূদ পাঠ করে আল্লাহ তাঁর ওপর দশবার রহমত বর্ষণ করনে। তারপর আল্লাহর কাছে আমার জন্যে ওয়াসীলাহ্ চাইবে, কারণ ওয়াসীলাহ্ জাহান্নাতের একটি মানযিল। আল্লাহর বান্দাদের মধ্যে একজন ছাড়া আর কেউ এর যোগ্য হবে না। আশা করি, আমিই হব সে ব্যক্তি। অতএব যে ব্যক্তি আমার জন্যে ওয়াসীলাহ্ চাইবে, তার জন্যে আমার সুপারিশ অবধারিত হবে।                                                             সহীহ: মুসলিম ৩৮৪, আবু দাউদ ৫২৩, তিরমিযী ৩৬১৪, ৩৮৭৬।
679 | পরিচ্ছেদঃ ৩৮: আযানের দু'আ প্রসঙ্গে                                                                                                                             হাদিস একাডেমি নাম্বারঃ ৬৭৯, আন্তর্জাতিক নাম্বারঃ                         ৬৮০                                                                                                                                         ৬৭৯. কুতায়বাহ্ (রহ.) ..... সা'দ ইবনু আবূ ওয়াক্কাস -এর সূত্রে রাসূলুল্লাহ (সা.) হতে বর্ণিত। তিনি বলেছেন, যে ব্যক্তি মুয়াযযিনকে “আশহাদু আল্লা- ইলা-হা ইল্লাল্ল-হ” বলতে শুনে এবং তখন বলে “ওয়া আনা- আশহাদু আল্লা- ইলা-হা ইল্লাল্ল-হু ওয়াহদাহু লা- শারীকা লাহু ওয়া আন্না মুহাম্মাদান আবদুহু ওয়া রসূলুহু রযীতু বিল্লা-হি রব্বাওঁ ওয়াবি মুহাম্মাদির রসূলা-।” (আমি সাক্ষ্য দিচ্ছি যে, আল্লাহ ছাড়া সত্যিকার কোন ইলাহ নেই এবং তিনি এক, তার কোন অংশীদার নেই। মুহাম্মাদ (সা.) তাঁর বান্দা ও রসূল। আমি স্বতস্ফূর্তভাবে আল্লাহকে রব, ইসলামকে আমার দীন, মুহাম্মাদ (সা.)-কে রসূল মেনে নিয়েছি।) তার সকল পাপ মাফ করে দেয়া হবে।                                                             সহীহ: মুসলিম ৩৮৬, আবু দাউদ ৫২৫, তিরমিযী ২১০, ইবনু মাজাহ ৭২১।
680 | পরিচ্ছেদঃ ৩৮: আযানের দু'আ প্রসঙ্গে                                                                                                                             হাদিস একাডেমি নাম্বারঃ ৬৮০, আন্তর্জাতিক নাম্বারঃ                         ৬৮১                                                                                                                                         ৬৮০. ‘আমর ইবনু মানসূর (রহ.) ..... জাবির (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: যে ব্যক্তি আযান শোনার সময় এ দু'আ পড়বে - “আল্ল-হুম্মা রব্বা হা-যিহিদ দা'ওয়াতি তা-ম্মাতি ওয়াস্ সালা-তিল ক-য়িমাতি আ-তি মুহাম্মাদানাল ওয়াসীলাতা ওয়াল ফাযীলাতা ওয়াব' আসহুল মাকা-মাল মাহমূদাল্লাযী ওয়া আত্তাহ।”  (হে আল্লাহ! এ পূর্ণাঙ্গ আহ্বান ও অনুষ্ঠিতব্য সালাতের মালিক। মুহাম্মাদ (সা.)-কে ওয়াসীলাহ্ [জান্নাতের সর্বোত্তম মর্যাদা] এবং শ্রেষ্ঠত্ব দান করুন। তাকে আপনার ওয়াদাকৃত মাকামে মাহমূদে [শাফা'আতের মাকামে] পৌছিয়ে দিন।) সে নিশ্চয় কিয়ামতের দিন আমার সুপারিশ পাবে।                                                             সহীহ: বুখারী ৬১৪, আবু দাউদ ৫২৯, তিরমিযী ২১১, ইবনু মাজাহ ৭২২।
681 | পরিচ্ছেদঃ ৩৯: আযান ও ইকামাতের মধ্যবর্তী সময়ে সালাত প্রসঙ্গে                                                                                                                             হাদিস একাডেমি নাম্বারঃ ৬৮১, আন্তর্জাতিক নাম্বারঃ                         ৬৮২                                                                                                                                         ৬৮১. ‘উবায়দুল্লাহ ইবনু সাঈদ (রহ.) ..... ‘আবদুল্লাহ ইবনু মুগাফ্ফাল (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: প্রত্যেক দু' আযানের মধ্যবর্তী সময়ে সালাত রয়েছে। প্রত্যেক দু’ আযানের মধ্যবর্তী সময়ে সালাত রয়েছে, প্রত্যেক দু' আযানের মধ্যবর্তী সময়ে সালাত রয়েছে। যার ইচ্ছা হয় সে যেন আযান ও ইকামতের মধ্যবর্তী সময়ে সালাত আদায় করে।                                                             সহীহ: বুখারী ৬২৭, মুসলিম ৮৩৮, ইবনু মাজাহ ১১৬২।
682 | পরিচ্ছেদঃ ৩৯: আযান ও ইকামাতের মধ্যবর্তী সময়ে সালাত প্রসঙ্গে                                                                                                                             হাদিস একাডেমি নাম্বারঃ ৬৮২, আন্তর্জাতিক নাম্বারঃ                         ৬৮৩                                                                                                                                         ৬৮২. ইসহাক ইবনু ইব্রাহীম (রহ.) ..... আনাস ইবনু মালিক (রাঃ) হতে বর্ণিত। তিনি বলেন, মুয়াযযিন আযান শেষ করলে নবী (সা.) -এর কোন কোন সাহাবা মসজিদের খুঁটির কাছে যেতেন এবং নবী (সা.) (হুজরা হতে) বাইরে আসা পর্যন্ত সালাত আদায় করতেন। মাগরিবের পূর্বেও তারা (নফল) সালাত আদায় করতেন। তবে মাগরিবের আযান ও ইকামাতের মধ্যে বেশি দেরী করা হত না।                                                             সহীহ: বুখারী ৬২৫, মুসলিম ৮৩৭, ইবনু মাজাহ ১১৬৩।
683 | পরিচ্ছেদঃ ৪০: আযানের পর মসজিদ হতে বাইরে যেতে কঠোরতা আরোপ প্রসঙ্গে                                                                                                                             হাদিস একাডেমি নাম্বারঃ ৬৮৩, আন্তর্জাতিক নাম্বারঃ                         ৬৮৪                                                                                                                                         ৬৮৩. মুহাম্মাদ ইবনু মানসূর (রহ.) ..... আবূ শা'সা (রহ.) হতে বর্ণিত। তিনি বলেন, আমি আবূ হুরায়রাহ (রাঃ)-কে এমন অবস্থায় দেখলাম যে, এক ব্যক্তি আযানের পর মসজিদ হতে বের হল এবং সেখান হতে চলে গেল। তখন আবূ হুরায়রাহ্ (রাঃ) বললেন, এ ব্যক্তি আবুল ক্বাসিম [রাসূলুল্লাহ (সা.)] এর অবাধ্য হল।                                                             সহীহ: মুসলিম ৬৫৫, আবু দাউদ ৫৩৬, তিরমিযী ২০৪, ইবনু মাজাহ ৭৩৩, দারিমী ১২০৫।
9999999 | 
685 | পরিচ্ছেদঃ ৪১: সালাত শুরু করার সময় সম্পর্কে মুয়াযযিন কর্তৃক ইমামকে জানানো                                                                                                                             হাদিস একাডেমি নাম্বারঃ ৬৮৫, আন্তর্জাতিক নাম্বারঃ                         ৬৮৬                                                                                                                                         ৬৮৫. আহমাদ ইবনু ‘আমর ইবনুস সারহ (রহ.) ..... ‘আয়িশাহ (রাঃ) হতে বর্ণিত। তিনি বলেন, নবী (সা.) ‘ইশার সালাতের পর থেকে ফজরের সালাত পর্যন্ত সময়ে এগার রাকআত সালাত আদায় করতেন এবং প্রতি দু'রাকআতে সালাম ফিরাতেন। বিতরের এক রাক্আত সালাত আদায় করতেন। তিনি (সাঃ) এত দীর্ঘ সাজদাহ্ করতেন যে, সে সময়ে তোমাদের একজন কুরআনের পঞ্চাশটি আয়াত পড়তে পারে। তারপর মাথা উঠাতেন। মুয়াযযিন আযান দেয়া শেষ করলে তিনি (সাঃ) ফজরের সালাতের সময় জাগ্রত হয়ে দু রাকআত সংক্ষিপ্ত সালাত আদায় করতেন এবং ডান কাতে শুয়ে পড়তেন। মুয়াযযিন ইকামতের সময় তাঁর কাছে আসত। তিনি তার সাথে বের হয়ে যেতেন। এ হাদীস বর্ণনার ক্ষেত্রে কোন কোন বর্ণনাকারী কোন কোন বর্ণনা করার চেয়ে কিছু বেশি বর্ণনা করেছেন।                                                             সহীহ: বুখারী ৯৯৪, মুসলিম ৬৩৬, ইবনু মাজাহ ১৩৫৮।
686 | পরিচ্ছেদঃ ৪১: সালাত শুরু করার সময় সম্পর্কে মুয়াযযিন কর্তৃক ইমামকে জানানো                                                                                                                             হাদিস একাডেমি নাম্বারঃ ৬৮৬, আন্তর্জাতিক নাম্বারঃ                         ৬৮৭                                                                                                                                         ৬৮৬. মুহাম্মাদ ইবনু আবদুল্লাহ ইবনু ‘আবদুল হাকাম (রহ.) ..... কুরায়ব (রহ.) হতে বর্ণিত। তিনি বলেন, আমি আবদুল্লাহ ইবনু আব্বাস (রাঃ)-এর কাছে রাসূলুল্লাহ (সা.) রাতে কিভাবে সালাত আদায় করতেন সে বিষয় প্রশ্ন করি। বর্ণনা প্রসঙ্গে তিনি বললেন, রাসূলুল্লাহ (সা.) বিতরসহ এগার রাকআত সালাত আদায় করলেন। তারপর নিদ্রায় গেলেন। এমনকি নিদ্রা গভীর হলো, আমি দেখলাম যে, তার নাকের আওয়াজ শোনা যাচ্ছে। এমন সময় বিলাল (রাঃ) তাঁর কাছে আসলেন এবং বললেন, হে আল্লাহর রসূল! সালাতের সময় হয়েছে। তিনি (সাঃ) উঠেন এবং দুই রাকআত সালাত আদায় করেন। তারপর লোকেদের নিয়ে সালাত আদায় করেন। (তবে) তিনি উযূ করেননি।                                                             সহীহ: বুখারী ১৮৩, ৬৯৮; মুসলিম ৭৬৩, সহীহ আবু দাউদ ১২৩৪, ১২৩৭।
687 | পরিচ্ছেদঃ ৪২: ইমাম বের হওয়ার সময় মুয়াযযিন কর্তৃক ইকামত বলা                                                                                                                             হাদিস একাডেমি নাম্বারঃ ৬৮৭, আন্তর্জাতিক নাম্বারঃ                         ৬৮৮                                                                                                                                         ৬৮৭. হুসায়ন ইবনু হুরয়স (রহ.) ..... আবূ কতাদাহ্ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: সালাতের ইকামত দেয়া হলে আমাকে বের হতে না দেখা পর্যন্ত তোমরা দাঁড়াবে না।                                                             সহীহ: বুখারী ৬৩৭, ৬৩৮; মুসলিম ৬০৪, তিরমিযী ৫৯৭।
688 | পরিচ্ছেদঃ ১: মসজিদ নির্মাণ করার ফযীলত প্রসঙ্গে                                                                                                                             হাদিস একাডেমি নাম্বারঃ ৬৮৮, আন্তর্জাতিক নাম্বারঃ                         ৬৮৯                                                                                                                                         ৬৮৮. আমর ইবনু উসমান (রহ.)…. আমর ইবনু আবাসাহ (রাঃ) হতে বর্ণিত। রাসূলুল্লাহ (সা.) বলেছেন: যে ব্যক্তি একটি মসজিদ তৈরি করবে, যাতে আল্লাহকে স্মরণ করা হবে, আল্লাহ তা'আলা জান্নাতে তার জন্যে একটি ঘর তৈরি করবেন।                                                             সহীহঃ নাসায়ী’র সুনানুল কুবরা ৭৬৭, মুসনাদে আহমাদ ১৯৪৫৮, ইবনু মাজাহ ৭৩৫।
689 | পরিচ্ছেদঃ ২: মসজিদের ব্যাপারে গর্ব করা                                                                                                                             হাদিস একাডেমি নাম্বারঃ ৬৮৯, আন্তর্জাতিক নাম্বারঃ                         ৬৯০                                                                                                                                         ৬৮৯. সুওয়াইদ ইবনু নাসর (রহ.) ..... আনাস (রাঃ) হতে বর্ণিত। নবী (সা.) বলেছেন: মসজিদের ব্যাপারে লোকের অহংকার করা কিয়ামতের আলামতের অন্তর্ভুক্ত।                                                             সহীহঃ আবূ দাউদ ৪৪৯, দারিমী ১৪০৮, সহীহ আবূ দাউদ ২৭৫।
690 | পরিচ্ছেদঃ ৩: প্রথম নির্মিত মসজিদের আলোচনা                                                                                                                             হাদিস একাডেমি নাম্বারঃ ৬৯০, আন্তর্জাতিক নাম্বারঃ                         ৬৯১                                                                                                                                         ৬৯০. ‘আলী ইবনু হুজুর (রহ.) ..... ইব্রাহীম (রহ.) হতে বর্ণিত। তিনি বলেন, আমি রাস্তায় বসে আমার পিতার কাছে কুরআন পাঠ করতাম, যখন আমি সাজদার আয়াত তিলাওয়াত করতাম তিনি সাজদাহ করতেন। আমি বললাম, আব্বা! আপনি রাস্তায় সাজদাহ্ করলেন? তিনি বললেন, আমি আবু যার (রাঃ) বলতে শুনেছি যে, আমি রাসূলুল্লাহ (সা.) -কে প্রশ্ন করেছিলাম, কোন্ মসজিদটি প্রথম তৈরি হয়? তিনি বললেন, মসজিদুল হারাম। আমি বললাম, তারপর কোন্‌টি? তিনি বললেন, মসজিদুল আকসা। আমি বললাম, এতদুভয়ের মাঝে ব্যবধান কত? তিনি বললেন, চল্লিশ বছর, আর জমিন তোমার জন্যে মসজিদ, অতএব, যেখানেই সালাতের সময় হবে সালাত আদায় করবে।                                                             সহীহ: বুখারী ৩৩৬৬, ৩৪২৫; মুসলিম ৫২০, ইবনু মাজাহ ৭৫৩।
691 | পরিচ্ছেদঃ ৪: মসজিদে হারামে সালাতের ফযীলত                                                                                                                             হাদিস একাডেমি নাম্বারঃ ৬৯১, আন্তর্জাতিক নাম্বারঃ                         ৬৯২                                                                                                                                         ৬৯১. কুতায়বাহ্ (রহ.) ..... ইব্রাহীম ইবনু আবদুল্লাহ ইবনু মা'বাদ ইবনু আব্বাস (রহ.) হতে বর্ণিত। নবী (সা.) -এর বিবি মায়মূনাহ্ (রাঃ) বলেছেন, যে ব্যক্তি রাসূলুল্লাহ (সা.) -এর মসজিদে সালাত আদায় করবে আমি রাসূলুল্লাহ (সা.) -কে বলতে শুনেছি যে, তাতে এক ওয়াক্ত সালাত আদায় করা মসজিদে হারাম ছাড়া অন্যান্য মসজিদে এক হাজার সালাত আদায় করার চেয়েও উত্তম।                                                             সহীহ: মুসলিম ১৩৯৬, ইরওয়াউল গালীল ৪/১৪৫।
692 | পরিচ্ছেদঃ ৫: কা'বায় সালাত আদায় করা                                                                                                                             হাদিস একাডেমি নাম্বারঃ ৬৯২, আন্তর্জাতিক নাম্বারঃ                         ৬৯৩                                                                                                                                         ৬৯২. কুতায়বাহ্ (রহ.) ..... ‘আবদুল্লাহ ইবনু উমার (রাঃ) হতে বর্ণিত। তিনি বলেন, রাসূলুল্লাহ (সা.) উসামাহ্ ইবনু যায়দ (রাঃ), বিলাল (রাঃ) এবং ‘উসমান ইবনু ত্বলহাহ্ (রাঃ) কা'বায় প্রবেশ করে দরজা বন্ধ করে দিলেন। তারপর যখন রাসূলুল্লাহ (সা.) তা খুললেন, তখন প্রথম আমিই প্রবেশ করলাম। বিলাল (রাঃ) এর সঙ্গে দেখা হলে তাকে প্রশ্ন করলাম, রাসূলুল্লাহ (সা.) কি তার ভেতরে সালাত আদায় করেছেন? তিনি বললেন, হ্যাঁ। তিনি ইয়ামানী দুই স্তম্ভের মাঝে সালাত আদায় করেছেন।                                                             সহীহ: বুখারী ১৫৯৮, মুসলিম ১৩২৯, ইবনু মাজাহ ৩০৬৩।
693 | পরিচ্ছেদঃ ৬: মসজিদুল আকসার ভিতরে সালাত আদায় করার ফযীলত                                                                                                                             হাদিস একাডেমি নাম্বারঃ ৬৯৩, আন্তর্জাতিক নাম্বারঃ                         ৬৯৪                                                                                                                                         ৬৯৩. ‘আমর ইবনু মানসূর (রহ.) ..... ‘আবদুল্লাহ ইবনু আমর (রাঃ) রাসূলুল্লাহ (সা.) হতে বর্ণনা করেন যে, সুলায়মান ইবনু দাউদ (আঃ) যখন বায়তুল মাক্বদিস তৈরি করলেন, তখন তিনি আল্লাহ তা'আলার কাছে তিনটি জিনিস চাইলেন, তিনি আল্লাহ তা'আলার কাছে প্রার্থনা করলেন এমন ফায়সালা যা তার ফায়সালার মতো হয় তাঁকে তা প্রদান করা হল। আর তিনি আল্লাহ তা'আলার কাছে চাইলেন এমন রাজ্য, যার অধিকারী তারপর আর কেউ না হয়। তাও তাকে দেয়া হল। আর যখন তিনি মসজিদ তৈরির কাজ শেষ করলেন তখন তিনি আল্লাহ তা'আলার কাছে প্রার্থনা করলেন, যে ব্যক্তি তাতে সালাতের জন্যে আসবে তাকে যেন পাপ থেকে মুক্ত করে দেন ঐ দিনের মতো যেদিন তাকে তার মা প্রসব করেছিল।                                                             সহীহ: ইবনু মাজাহ ১৪০৮, সহীহ ইবনু খুযায়মাহ ১৩৩৪, মুসনাদে আহমাদ ৬৬৪৪।
694 | পরিচ্ছেদঃ ৭: নবী (সা.) -এর মসজিদে ও এর ভিতরে সালাত আদায় করার ফযীলত                                                                                                                             হাদিস একাডেমি নাম্বারঃ ৬৯৪, আন্তর্জাতিক নাম্বারঃ                         ৬৯৫                                                                                                                                         ৬৯৪. কাসীর ইবনু উবায়দ (রহ.)…. আবূ সালামাহ ইবনু আবদুর রহমান এবং জুহানীদের মুক্তদাস আবু আবদুল্লাহ আল আগার (রহ.) হতে বর্ণিত। যাঁরা আবূ হুরায়রাহ্ (রাঃ) এর ছাত্র ছিলেন, তারা আবূ হুরায়রাহ (রাঃ)-কে বলতে শুনেছেন, মসজিদে নববীর এক সালাত মসজিদে হারাম ছাড়া অন্যান্য মসজিদের এক হাজার সালাত হতে উত্তম। কেননা, রাসূলুল্লাহ (সা.) সর্বশেষ নবী, আর তাঁর মসজিদ সর্বশেষ মসজিদ। আবু সালামাহ এবং আবু আবদুল্লাহ বলেন, আমাদের সন্দেহ ছিল না যে, আবু হুরায়রাহ (রাঃ) রাসূলুল্লাহ (সাঃ)-এর হাদীস থেকে এটা বর্ণনা করতেন। আবু হুরায়রাহ্ (রাঃ) এ হাদীস রাসূলুল্লাহ (সা.) থেকে যদি শুনেই থাকতেন তার থেকে বর্ণনা করলেন না কেন? আমরা এ অবস্থায় ছিলাম এমন সময় আব্দুল্লাহ ইবনু ইবরাহীম ইবনু কারিয আমাদের কাছে এসে বসলেন, তখন আমরা এ হাদীসের ব্যাপারে আলোচনা করলাম এবং আমরা যে আবু হুরায়রাহ্ (রাঃ)-এর হাদীসের বর্ণনায় তাঁকে প্রশ্ন করিনি তাও বললাম। আব্দুল্লাহ ইবনু ইব্রাহীম আমাদেরকে বললেন, আমি সাক্ষ্য দিচ্ছি যে, আমি আবু হুরায়রাহ্ (রাঃ)-কে বলতে শুনেছি যে, রাসূলুল্লাহ (সা.) বলেছেন: আমি সর্বশেষ নবী, আর এ মসজিদ সর্বশেষ মসজিদ।     সহীহ: বুখারী ১১৯০ “আমি সর্বশেষ নবী (সা.) আর তা সর্বশেষ মসজিদ” অংশটুকু বাদে, মুসলিম ১৩৯৪, ইবনু মাজাহ ১৪০৪।
695 | পরিচ্ছেদঃ ৭: নবী (সা.) -এর মসজিদে ও এর ভিতরে সালাত আদায় করার ফযীলত                                                                                                                             হাদিস একাডেমি নাম্বারঃ ৬৯৫, আন্তর্জাতিক নাম্বারঃ                         ৬৯৬                                                                                                                                         ৬৯৫. কুতায়বাহ্ (রহ.) ..... ‘আবদুল্লাহ ইবনু যায়দ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: আমার ঘর এবং আমার মিম্বারের মধ্যস্থিত স্থান জান্নাতের বাগানসমূহের একটি বাগান।                                                             সহীহ: বুখারী ১১৯৫-১১৯৬, মুসলিম ১৩৯০, তিরমিযী ৪১৯১, ৪১৯৪।
696 | পরিচ্ছেদঃ ৭: নবী (সা.) -এর মসজিদে ও এর ভিতরে সালাত আদায় করার ফযীলত                                                                                                                             হাদিস একাডেমি নাম্বারঃ ৬৯৬, আন্তর্জাতিক নাম্বারঃ                         ৬৯৭                                                                                                                                         ৬৯৬. কুতায়বাহ্ (রহ.) ..... উম্মু সালামাহ্ (রাঃ) হতে বর্ণিত। নবী (সা.) বলেছেন: আমার এ মিম্বারের খুঁটিসমূহ জান্নাতের মধ্যেই স্থাপিত।                                                             সহীহ: নাসায়ী’র “সুনানুল কুবরা” ৭৭৫, মুসনাদে আহমাদ ২৬৫১৯, মুসনাদে হুমায়দী (১/১৩৯), হাঃ ২৯০, আস্ সহীহাহ ২০৫০।
697 | পরিচ্ছেদঃ ৮: তাকওয়ার উপর স্থাপিত মসজিদ প্রসঙ্গে                                                                                                                             হাদিস একাডেমি নাম্বারঃ ৬৯৭, আন্তর্জাতিক নাম্বারঃ                         ৬৯৮                                                                                                                                         ৬৯৭. কুতায়বাহ্ (রহ.) ..... আবু সাঈদ আল খুদরী (রাঃ) হতে বর্ণিত। তিনি বলেন, (একদা) দুই ব্যক্তি তাক্বওয়ার উপর নির্মিত প্রথম মসজিদ সম্পর্কে বিতর্ক করছিল। এক ব্যক্তি বলল, তা হল মসজিদে কুবা; অন্যজন বলল, তা রাসূলুল্লাহ (সা.) -এর মসজিদ, তখন রাসূলুল্লাহ (সা.) বলেন, তা হল আমার এ মসজিদ।                                                             সহীহ: মুসলিম ১৩৯৮, তিরমিযী ৩০৯৯।
698 | পরিচ্ছেদঃ ৯: মসজিদে কুবা ও তাতে সালাত আদায় করার ফযীলত                                                                                                                             হাদিস একাডেমি নাম্বারঃ ৬৯৮, আন্তর্জাতিক নাম্বারঃ                         ৬৯৯                                                                                                                                         ৬৯৮. কুতায়বাহ (রহ.) …. ইবনু উমার (রাঃ) হতে বর্ণিত। তিনি বলেন, রাসুলুল্লাহ (সা.) কুবাতে যেতেন সওয়ার হয়ে এবং পায়ে হেঁটে।                                                             সহীহ: বুখারী ১১৯৩, ৩৭২৬; মুসলিম ১৩৯৯।
699 | পরিচ্ছেদঃ ৯: মসজিদে কুবা ও তাতে সালাত আদায় করার ফযীলত                                                                                                                             হাদিস একাডেমি নাম্বারঃ ৬৯৯, আন্তর্জাতিক নাম্বারঃ                         ৭০০                                                                                                                                         ৬৯৯. কুতায়বাহ্ (রহ.) ..... সাহল ইবনু হুনায়ফ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: যে ব্যক্তি বের হয়ে এ মসজিদে কুবায় আসবে এবং তাতে সালাত আদায় করবে, এটা তার জন্যে এক ‘উমরার সমান সাওয়াব হবে।                                                             সহীহ: ইবনু মাজাহ ১৪১২, মুসনাদে আহমাদ ১৬০২৪।
700 | পরিচ্ছেদঃ ১০: যে মসজিদের জন্যে সওয়ারী তৈরি করা যায়                                                                                                                             হাদিস একাডেমি নাম্বারঃ ৭০০, আন্তর্জাতিক নাম্বারঃ                         ৭০১                                                                                                                                         ৭০০. মুহাম্মাদ ইবনু মানসূর (রহ.)…. আবূ হুরায়রাহ (রাঃ) এর সূত্রে রাসূলুল্লাহ (সা.) হতে বর্ণিত। তিনি বলেন, তিন মসজিদ ছাড়া অন্য কোন মসজিদের দিকে সফর করা যাবে না। মসজিদে হারাম, আমার এ মসজিদ এবং মসজিদে আকসা।                                                             সহীহ: বুখারী ১১৮৯, মুসলিম ১৩৯৭, ইবনু মাজাহ ১৪০৯-১৪১০।
701 | পরিচ্ছেদঃ ১১: গির্জাকে মসজিদ বানানো                                                                                                                             হাদিস একাডেমি নাম্বারঃ ৭০১, আন্তর্জাতিক নাম্বারঃ                         ৭০২                                                                                                                                         ৭০১. হান্নাদ ইবনুস সারী (রহ.) ..... ত্বালক ইবনু ‘আলী (রাঃ) হতে বর্ণিত। তিনি বলেন আমরা প্রতিনিধি হিসেবে নবী (সা.) এর কাছে আসার উদ্দেশে বের হলাম। পরে তার কাছে বাই'আত হলাম এবং তার সাথে সালাত আদায় করলাম। আমরা তাঁকে অবহিত করলাম যে, আমাদের এলাকায় একটি গির্জা আছে। তারপর আমরা তাঁকে উযুর অবশিষ্ট পানি দিতে অনুরোধ জানালাম। তিনি কিছু পানি আনিয়ে উযূ এবং কুলি করলেন, তারপর একটি পাত্রে তা ঢেলে দিলেন। আর আমাদের নির্দেশ দিলেন এবং বললেন, তোমরা যাও, যখন তোমাদের দেশে হাজির হবে তখন তোমরা তোমাদের ঐ গির্জাটি ভেঙ্গে ফেলবে আর সেখানে এ পানি ঢেলে দিবে। এরপর তাকে মসজিদরূপে ব্যবহার করবে। আমরা বললাম, আমাদের দেশ অনেক দূরে, গরমও বেশি পানি শুকিয়ে যাবে। তিনি বললেন, এর সাথে আরো পানি মিশিয়ে নিবে। তাতে ঐ পানির সুঘ্রাণ আরও বাড়বে। আমরা তথা হতে বের হয়ে আমাদের দেশে হাজির হয়ে আমাদের গির্জাটি ভেঙ্গে ফেললাম। তারপর তার স্থানে পানি ঢেলে দিলাম আর ওটাকে মসজিদরূপে রূপান্তর করলাম। আমরা তাতে আযান দিলাম। রাবী বলেন, পাদ্রী ছিল ত্বয়্যি গোত্রের এক ব্যক্তি। সে আযান ধ্বনি শুনে বলল, এ তো সত্যের প্রতি ডাক। তারপর সে এক নিম্নভূমির দিকে চলে গেল, এরপর তাকে আমরা আর দেখিনি।                                                             সনদ সহীহ: নাসায়ী'র “সুনানুল কুবরা” ৭৮০, তা'লীকাতুল হাসসান ১১১৯, সহীহাহ্ ২৫৮২, মিশকাত ৭১৬।
702 | পরিচ্ছেদঃ ১২: কবরের জায়গা সমান করে মসজিদ বানানো                                                                                                                             হাদিস একাডেমি নাম্বারঃ ৭০২, আন্তর্জাতিক নাম্বারঃ                         ৭০৩                                                                                                                                         ৭০২. ইমরান ইবনু মূসা (রহ.) ..... আনাস ইবনু মলিক (রাঃ) হতে বর্ণিত। তিনি বলেন, রাসূলুল্লাহ (সা.) যখন মদীনায় আসলেন তখন তিনি মদীনার এক পাশে বানু আমর ইবনু আওফ নামক এক গোত্রে নামলেন। তিনি তথায় চৌদ্দ দিন অবস্থান করেন। তারপর তিনি বানু নাজ্জারের লোকেদের নিকট সংবাদ পাথালে তাদের নেতৃস্থানীয় লোকেরা তাদের গলায় তলোয়ার ঝুলিয়ে এলো। রাবী বলেন, আমি যেন এখনো রাসূলুল্লাহ (সা.)-কে তার বাহনের উপর এবং আবূ বাকর (রাঃ)-কে তাঁর বাহনের পিছনে দেখতে পাচ্ছি। আর বানূ নাজ্জারের নেতারা তার চারদিকে চলতে থাকলো। অবশেষে তিনি আবু আইয়ুব (রাঃ)-এর ঘরের সম্মুখে নামলেন। তিনি সালাতের সময় যেখানেই থাকতেন সেখানেই সালাত আদায় করতেন। তারপর তাকে মসজিদ তৈরি করার আদেশ দেয়া হলে তিনি নাজ্জার গোত্রের নেতৃস্থানীয় লোকেদের কাছে লোক পাঠালেন। তারা আগমন করলে তিনি বললেন, হে বানূ নাজ্জার-এর লোক সকল! তোমরা তোমাদের এ বাগানটি আমার কাছে বিক্রয় কর। তারা বলল, আল্লাহর কসম! আমরা এর মূল্য গ্রহণ করব না। এর মূল্য আমরা একমাত্র আল্লাহ তা'আলার কাছে চাইব। আনাস (রাঃ) বলেন, তথায় মুশরিকদের কবর, ভাঙ্গা গৃহ এবং খেজুর গাছ ছিল। রাসূলুল্লাহ (সা.) আদেশ করলে মুশরিকদের কবরের লাশ (হাড়) স্থানান্তর করা হল আর খেজুর গাছ কেটে ফেলা হল এবং ভাঙ্গা ঘরগুলো ভেঙ্গে সমান করে দেয়া হলো। সাহাবীগণ খেজুর গাছগুলো কা'বার দিকে সারিবদ্ধ করে রাখলেন এবং পাথর স্থাপন করে দরজার চৌকাঠ নির্মাণ করলেন এবং শিলা খণ্ডগুলোকে সরাতে লাগলেন। তারা কাজের উদ্দীপনার (বৃদ্ধির) জন্যে কবিতা আবৃত্তি করছিলেন। রাসূলুল্লাহ (সা.) ও তাদের সাথে ছিলেন তারা বলতে লাগলো, “হে আল্লাহ! আখিরাতের কল্যাণই প্রকৃত কল্যাণ, আপনি আনসার ও মুহাজিরদেরকে সাহায্য করুন।                                                             সহীহ: বুখারী ৪২৮, ৩৯৩২; মুসলিম ৫২৪, সহীহ আবু দাউদ ৪৭৭-৪৭৮।
703 | পরিচ্ছেদঃ ১৩: কবরকে মসজিদ হিসেবে ব্যবহার করা (কবরে সালাত আদায় করা) নিষেধ                                                                                                                             হাদিস একাডেমি নাম্বারঃ ৭০৩, আন্তর্জাতিক নাম্বারঃ                         ৭০৪                                                                                                                                         ৭০৩. সুওয়াইদ ইবনু নাসর (রহ.) ..... ‘আয়িশাহ্ (রাঃ) এবং ইবনু আব্বাস (রাঃ) হতে বর্ণিত, তাঁরা বলেন, যখন রাসূলুল্লাহ (সা.) -এর ইন্তিকালের সময় নিকটবর্তী হয়েছিল তখন তিনি তাঁর মুখমণ্ডলে চাদর রাখতেন আর যখন গরমে শ্বাসরূদ্ধ অবস্থার সম্মুখীন হতেন তখন তিনি তার মুখমণ্ডল হতে তা নামিয়ে ফেলতেন আর ঐ অবস্থায় তিনি বলতেন, ইয়াহূদ এবং নাসারাদের (খ্রিস্টানদের) ওপর আল্লাহর অভিশাপ তারা তাদের নবীগণের কবরসমূহকে মসজিদে পরিণত করেছে।                                                             সহীহ: বুখারী ৪৩৫-৪৩৬, মুসলিম ৩৪৫৪।
704 | পরিচ্ছেদঃ ১৩: কবরকে মসজিদ হিসেবে ব্যবহার করা (কবরে সালাত আদায় করা) নিষেধ                                                                                                                             হাদিস একাডেমি নাম্বারঃ ৭০৪, আন্তর্জাতিক নাম্বারঃ                         ৭০৫                                                                                                                                         ৭০৪. ইয়াকুব ইবনু ইবরাহীম (রহ.) ..... আয়িশাহ্ (রাঃ) হতে বর্ণিত। উম্মু হাবীবাহ্ এবং উম্মু সালামাহ্ (রাঃ) বর্ণনা করেন, তারা হাবশায় একটি গির্জা দেখেছিলেন যাতে অনেক ছবি ছিল, তখন রাসূলুল্লাহ (সা.) বললেন, তাদের মধ্যে যখন কোন নেককার লোক ইন্তিকাল করত, তখন তারা তার কবরের উপর মসজিদ তৈরি করত এবং ঐ সকল লোকের ছবি তৈরি করে রাখত। কিয়ামতে তারা আল্লাহর নিকৃষ্টতম সৃষ্টি বলে বিবেচিত হবে।                                                             সহীহ: বুখারী ৪২৭, মুসলিম ৫২৮।
705 | পরিচ্ছেদঃ ১৪: মসজিদে যাওয়ার ফযীলত                                                                                                                             হাদিস একাডেমি নাম্বারঃ ৭০৫, আন্তর্জাতিক নাম্বারঃ                         ৭০৬                                                                                                                                         ৭০৫. ‘আমর ইবনু ‘আলী (রহ.) ..... আবূ হুরায়রাহ্ (রাঃ)-এর সূত্রে নবী (সা.) হতে বর্ণিত। তিনি বলেন, যখন কোন ব্যক্তি তার ঘর থেকে মসজিদের দিকে বের হয় তখন তার একটি পদক্ষেপে একটি নেকী লেখা হয় আর একটি পদক্ষেপে একটি পাপ মুছে যায়।                                                             সহীহঃ নাসায়ী’র “সুনানুল কুবরা” ৭৮৪, মুসনাদে আহমাদ ৮২৪০, তা'লীকুর রাগীব ১/১২৫।
706 | পরিচ্ছেদঃ ১৫: মহিলাদের মসজিদে আসতে বারণ করা নিষেধ                                                                                                                             হাদিস একাডেমি নাম্বারঃ ৭০৬, আন্তর্জাতিক নাম্বারঃ                         ৭০৭                                                                                                                                         ৭০৬. ইসহাক্ব ইবনু ইব্রাহীম (রহ.) ..... সালিম (রাঃ)-এর পিতা হতে বর্ণিত। তিনি বলেন, রাসূলুল্লাহ (সা.) বলেছেন: তোমাদের কারও বিবি যদি মসজিদে যাওয়ার অনুমতি প্রার্থনা করে তবে সে যেন তাকে মানা না করে।                                                             সহীহ: বুখারী ৫২৩৮, মুসলিম ৪৪২, গাইয়াতুল মারাম ২০১।
707 | পরিচ্ছেদঃ ১৬: মসজিদে যেতে যাকে নিষেধ করা হবে                                                                                                                             হাদিস একাডেমি নাম্বারঃ ৭০৭, আন্তর্জাতিক নাম্বারঃ                         ৭০৮                                                                                                                                         ৭০৭. ইসহাক ইবনু মানসূর (রহ.) ..... জাবির (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: যে ব্যক্তি এ গাছ থেকে খায়, প্রথম দিন তিনি বলেছেন, রসুন; তারপর তিনি বলেছেন, রসুন, পিয়াজ এবং কুররাস (পিয়াজ জাতীয় সবজি), সে যেন আমাদের মসজিদের কাছে না আসে। কারণ মালায়িকাহ (ফেরেশতাগণ) তা দ্বারা কষ্টানুভব করেন যা দ্বারা মানুষ কষ্ট অনুভব করে থাকে।                                                             সহীহ: বুখারী ৮৫৩ بصل  ও الكراث এর উল্লেখ ব্যতীত, ৮৫৪; মুসলিম ৫৬৪, ইরওয়াউল গালীল ৫৪৭, রাওযুন নাযীর (২৩৮-২৩৯)।
708 | পরিচ্ছেদঃ ১৭: মসজিদ থেকে যাকে বের করে দেয়া হবে                                                                                                                             হাদিস একাডেমি নাম্বারঃ ৭০৮, আন্তর্জাতিক নাম্বারঃ                         ৭০৯                                                                                                                                         ৭০৮. মুহাম্মাদ ইবনুল মুসান্না (রহ.) ..... মা'দান ইবনু আবূ ত্বলহাহ্ (রহ.) হতে বর্ণিত। উমার ইবনুল খত্ত্বাব (রাঃ) বললেন, হে লোক সকল! তোমরা দু'প্রকার সবজি খেয়ে থাক। আমি এ দু'টোকেই অপবিত্র মনে করে থাকি। তাহলো পিয়াজ এবং রসুন। আমি আল্লাহর নবী (সা.)-কে দেখেছি, যখন তিনি কারো নিকট থেকে তার গন্ধ পেতেন তখন তাকে বের করে দেয়ার নির্দেশ দিতেন, তারপর তাকে বাকী'-এর দিকে বের করে দেয়া হতো। অতএব, যে ব্যক্তি তা খেতে চায়, সে যেন তা রান্না করে গন্ধমুক্ত করে ফেলে।                                                             সহীহ: মুসলিম ৫৬৭, ইবনু মাজাহ ১০১৪, ৩৩৬৩।
709 | পরিচ্ছেদঃ ১৮: মসজিদে তাবু টানানো                                                                                                                             হাদিস একাডেমি নাম্বারঃ ৭০৯, আন্তর্জাতিক নাম্বারঃ                         ৭১০                                                                                                                                         ৭০৯. আবু দাউদ (রহ.) ..... ‘আয়িশাহ্ (রাঃ) হতে বর্ণিত। তিনি বলেন, রাসূলুল্লাহ (সা.) যখন ইতিকাফ করার ইচ্ছা করতেন, তখন ফজরের সালাত আদায় করার পর যে জায়গায় ই'তিকাফের ইচ্ছা করতেন, সেখানে প্রবেশ করতেন। তিনি রমাযানের শেষ দশদিন ইতিকাফের ইচ্ছা করলেন আর তাঁবু স্থাপনের নির্দেশ দিলেন এবং তার জন্যে তাঁবু টানানো হলো। আর হাফসাহ (রাঃ) নির্দেশ দিলে তার জন্যেও তাঁবু টানানো হলো, যায়নাব (রাঃ) তাঁর তাঁবু দেখলেন। তিনিও নির্দেশ দিলে তার জন্যেও পৃথক তাবু টানানো হলো রাসূলুল্লাহ (সা.) এটা দেখতে পেয়ে বললেন, তোমরা কি নেকীর আশা করছো? ফলে তিনি রামাযান মাসে ইতিকাফ করলেন না এবং শাওয়াল মাসের দশদিন ইতিকাফ করলেন।                                                             সহীহ: বুখারী ২০৩৩, মুসলিম ১১৭২, ইবনু মাজাহ ১৭৭১।
710 | পরিচ্ছেদঃ ১৮: মসজিদে তাবু টানানো                                                                                                                             হাদিস একাডেমি নাম্বারঃ ৭১০, আন্তর্জাতিক নাম্বারঃ                         ৭১১                                                                                                                                         ৭১০. উবায়দুল্লাহ ইবনু সাঈদ (রহ.) ..... ‘আয়িশাহ্ (রাঃ) হতে বর্ণিত। তিনি বলেন, সা'দ (রাঃ) খন্দকের যুদ্ধে আহত হলেন। এক কুরায়শ ব্যক্তি তার কাঁধের শিরাতে তীর নিক্ষেপ করেছিল। রাসূলুল্লাহ (সা.) মসজিদে তার জন্যে একটি তাঁবু টানালেন যেন তিনি কাছ থেকে তাঁর দেখাশুনা করতে পারেন।                                                             সহীহ: বুখারী ৪৬৩, মুসলিম ১৭৬৯।
711 | পরিচ্ছেদঃ ১৯: শিশুদের নিয়ে মসজিদে প্রবেশ করা                                                                                                                             হাদিস একাডেমি নাম্বারঃ ৭১১, আন্তর্জাতিক নাম্বারঃ                         ৭১২                                                                                                                                         ৭১১. কুতায়বাহ্ (রহ.) ..... ‘আমর ইবনু সুলায়ম আয যুরাকী (রাঃ) হতে বর্ণিত। তিনি আবূ কতাদাহ্ (রাঃ)-কে বলতে শুনেছেন, আমরা মসজিদে বসা ছিলাম, হঠাৎ রাসূলুল্লাহ (সা.) বের হয়ে আমাদের নিকট আসলেন। আবুল আস ইবনু রবী'-এর কন্যা উমামাকে কোলে নিয়ে আমাদের কাছে আসলেন তার মা হলো রাসূলুল্লাহ (সা.)-এর কন্যা যায়নাব (রাঃ)। তিনি ছোট শিশু রাসূলুল্লাহ (সা.) তাঁকে বহন করেই বেড়াতেন। অতঃপর রাসূলুল্লাহ (সা.) সালাত আদায় করলেন তাঁকে কাঁধে রেখেই। তিনি রুকু করার সময় তাঁকে নামিয়ে রেখে দিতেন। দাঁড়ালে আবার কাঁধে তুলে নিতেন। এমনিভাবে তিনি তাঁর সালাত আদায় করলেন।                                                             সহীহ: বুখারী ৫১৬, ৫৯৯৬; মুসলিম ৫৪৩, সহীহ আবু দাউদ ৮৫১-৮৫৩।
712 | পরিচ্ছেদঃ ২০: কয়েদীকে মসজিদের খুঁটির সাথে বাঁধা                                                                                                                             হাদিস একাডেমি নাম্বারঃ ৭১২, আন্তর্জাতিক নাম্বারঃ                         ৭১৩                                                                                                                                         ৭১২. কুতায়বাহ্ (রহ.) ..... সা'দ ইবনু আবু সাঈদ (রহ.) হতে বর্ণিত। তিনি আবূ হুরায়রাহ্ (রাঃ)-কে বলতে শুনেছেন, রাসূলুল্লাহ (সা.) এর একদল সৈন্য নাজদের দিকে পাঠালেন। তারা ইয়ামামাহ্বাসীদের সর্দার সুমামাহ্ ইবনু উসাল নামক বানু হানীফাহ্-এর এক ব্যক্তিকে ধরে নিয়ে আসলেন। তাকে মসজিদের এক খুঁটির সঙ্গে বাঁধা হলো। [সংক্ষিপ্ত]।                                                             সহীহ: বুখারী ৪৬২, মুসলিম ১৭৬৪। [দ্রঃ ১৮৯ নং হাদীসের অংশবিশেষ]
713 | পরিচ্ছেদঃ ২১: মসজিদে উট প্রবেশ করানো                                                                                                                             হাদিস একাডেমি নাম্বারঃ ৭১৩, আন্তর্জাতিক নাম্বারঃ                         ৭১৪                                                                                                                                         ৭১৩. সুলায়মান ইবনু দাউদ (রহ.) ..... ‘আবদুল্লাহ ইবনু আব্বাস (রাঃ) হতে বর্ণিত। রাসূলুল্লাহ (সা.) বিদায় হজ্জে উটে সওয়ার হয়ে ত্বওয়াফ করলেন এবং লাঠি দ্বারা হাজারে আসওয়াদকে স্পর্শ করে চুমু দিলেন।                                                             সহীহঃ বুখারী ১৬০৭, মুসলিম ১২৭২, ইবনু মাজাহ ২৯৪৮।
714 | পরিচ্ছেদঃ ২২: মসজিদে ক্রয়-বিক্রয় ও জুমুআর আগে বৃত্তাকারে বসা নিষেধ                                                                                                                             হাদিস একাডেমি নাম্বারঃ ৭১৪, আন্তর্জাতিক নাম্বারঃ                         ৭১৫                                                                                                                                         ৭১৪. ইসহাক ইবনু ইবরাহীম (রহ.)… আমর ইবনু শু’আয়ব (রহ.) সূত্রে তারা বাবার বরাতে তার দাদা (রাঃ) হতে বর্ণিত আছে যে, নবী (সা.) জুমু'আর দিন সালাতের আগে বৃত্তাকারে বসতে এবং মসজিদে ক্রয়-বিক্রয় করতে নিষেধ করেছেন।                                                             সহীহঃ আবু দাউদ ১০৭৯, তিরমিযী ৩৩২, ইবনু মাজাহ ৭৪৯, ১১৩৩; সহীহ ইবনু খুযায়মাহ্ (২/১৭৪) হাঃ ১৩০৪।
715 | পরিচ্ছেদঃ ২৩: মসজিদে কবিতা পাঠের নিষেধাজ্ঞা                                                                                                                             হাদিস একাডেমি নাম্বারঃ ৭১৫, আন্তর্জাতিক নাম্বারঃ                         ৭১৬                                                                                                                                         ৭১৫. কুতায়বাহ (রহ.)… আমর ইবনু শু’আয়ব (রহ.) সূত্রে তারা বাবার বরাতে তার দাদা (রাঃ) হতে বর্ণিত রাসূলুল্লাহ (সা.) মসজিদে কবিতা পাঠ করতে নিষেধ করেছেন।                                                             সহীহঃ আবু দাউদ ১০৭৯, তিরমিযী ৩৩২, ইবনু মাজাহ ৭৪৯, ১১৩৩; সহীহ ইবনু খুযায়মাহ্ (২/১৭৪) হাঃ ১৩০৪।
716 | পরিচ্ছেদঃ ২৪: মসজিদে উত্তম কবিতা পাঠের অনুমতি প্রদান                                                                                                                             হাদিস একাডেমি নাম্বারঃ ৭১৬, আন্তর্জাতিক নাম্বারঃ                         ৭১৭                                                                                                                                         ৭১৬. কুতায়বাহ্ (রহ.) ..... সা'ঈদ ইবনু মুসাইয়্যাব (রহ.) হতে বর্ণিত। তিনি বলেন একদিন উমার (রাঃ) হাসসান ইবনু সাবিত (রাঃ) এর নিকট দিয়ে যাওয়ার সময় তাকে মসজিদে কবিতা পাঠ করতে দেখলেন। তিনি তার দিকে তীক্ষ দৃষ্টি নিক্ষেপ করলে তিনি বললেন, আমি তো মসজিদে ঐ সময় কবিতা আবৃত্তি করেছি, যখন তাতে আপনার চেয়ে উত্তম ব্যক্তি [রাসূলুল্লাহ (সা.)] হাজির ছিলেন। তারপর তিনি আবূ হুরায়রাহ্ (রাঃ)-এর দিকে লক্ষ্য করে বললেন, আপনি কি রাসূলুল্লাহ (সা.)-কে বলতে শুনেননি? আমার পক্ষ থেকে (কবিতার মাধ্যমে মুশরিকদের কবিতার) উত্তর দাও। [তিনি (সা.) এ দু'আও করেছিলেন] হে আল্লাহ! তাকে রূহুল কুদুস দ্বারা সাহায্য করুন।” তিনি বললেন, হে আল্লাহ! হ্যাঁ।                                                             সহীহ: বুখারী ৪৫৩, ৩২১২; মুসলিম ২৪৮৫, সহীহাহ্ ৯৩৩।
717 | পরিচ্ছেদঃ ২৫: মসজিদে হারানো জিনিস অন্বেষণ করার নিষেধাজ্ঞা                                                                                                                             হাদিস একাডেমি নাম্বারঃ ৭১৭, আন্তর্জাতিক নাম্বারঃ                         ৭১৮                                                                                                                                         ৭১৭. মুহাম্মাদ ইবনু ওয়াহব (রহ.) ..... জাবির (রাঃ) হতে বর্ণিত। তিনি বলেন, এক ব্যক্তি মসজিদে এসে হারানো জিনিস খোঁজ করতে লাগল। তাকে রাসূলুল্লাহ (সা.) বললেন, তুমি যেন না পাও।                                                             সহীহ: মুসলিম ৫৬৭, নাসায়ী'র “সুনানুল কুবরা” ৭৯০, তা'লীকুর রাগীব (১/১২৩)।
718 | পরিচ্ছেদঃ ২৬: মসজিদে হাতিয়ার (অস্ত্র) বের করা প্রসঙ্গে                                                                                                                             হাদিস একাডেমি নাম্বারঃ ৭১৮, আন্তর্জাতিক নাম্বারঃ                         ৭১৯                                                                                                                                         ৭১৮. ‘আবদুল্লাহ ইবনু মুহাম্মাদ ইবনু আবদুর রহমান ইবনুল মিসওয়ার আহ্ যুহরী, বাসরী ও মুহাম্মাদ ইবনু মানসূর (রহ.) ..... সুফইয়ান (রহ.) হতে বর্ণিত। তিনি বলেন, আমি আমর (রহ.)-কে বললাম, আপনি কি জাবির-কে বলতে শুনেছেন যে, এক লোক কতকগুলো তীর নিয়ে মসজিদে গেল, তখন রাসূলুল্লাহ (সা.) তাঁকে বললেন, এর ধারালো দিক হাতে ধর। তিনি বললেন, হ্যা (শুনেছি)।                                                             সহীহ: বুখারী ৪৫১, ৭০৭৩; মুসলিম ২৬১৪, ইবনু মাজাহ ৩৭৭৭।
719 | পরিচ্ছেদঃ ২৭: মসজিদে এক হাতের আঙ্গুল অন্য হাতে প্রবেশ করানো                                                                                                                             হাদিস একাডেমি নাম্বারঃ ৭১৯, আন্তর্জাতিক নাম্বারঃ                         ৭২০                                                                                                                                         ৭১৯. ইসহাক ইবনু ইব্রাহীম (রহ.) ..... আসওয়াদ (রহ.) হতে বর্ণিত। তিনি বলেন, আমি এবং ‘আলকামাহ্ (রহ.) আবদুল্লাহ ইবনু মাস্উদ (রাঃ)-এর কাছে এলে তিনি আমাদের বললেন, এরা কি সালাত আদায় করেছে? আমরা বললাম, না। তিনি বললেন, উঠে সালাত আদায় কর। আমরা তার পেছনে দাঁড়ানোর ইচ্ছা করলাম। তিনি আমাদের একজনকে তাঁর ডানদিকে এবং অন্যজনকে তাঁর বামদিকে দাঁড় করালেন। তিনি আযান ও ইকামত ব্যতীত সালাত আদায় করলেন। পরে যখন রুকু'তে গেলেন, তখন তাঁর এক হাতের আঙুল অন্য হাতের আঙ্গুলের মধ্যে ঢুকালেন এবং তা দুই হাঁটুর মধ্যস্থলে রাখলেন এবং বললেন, আমি রাসূলুল্লাহ (সা.) -কে এমন করতে দেখেছি।                                                             সহীহ: মুসলিম ৫৩৪ (হাদীসটির হুকুম রহিত হয়ে গেছে), আবু দাউদ ৬১৩, সহীহ আবু দাউদ ৬২৬।
720 | পরিচ্ছেদঃ ২৭: মসজিদে এক হাতের আঙ্গুল অন্য হাতে প্রবেশ করানো                                                                                                                             হাদিস একাডেমি নাম্বারঃ ৭২০, আন্তর্জাতিক নাম্বারঃ                         ৭২১                                                                                                                                         ৭২০. ইসহাক ইবনু ইব্রাহীম (রহ.) ..... সুলায়মান (রহ.) হতে বর্ণিত। তিনি বলেন, আমি ইব্রাহীমকে ‘আলকামাহ্ (রহ.) এবং আসওয়াদ (রহ.)-এর সূত্রে আবদুল্লাহ ইবনু মাস্ঊদ (রহ.) হতে বলতে শুনেছি, এরপর তিনি পূর্ববৎ উল্লেখ করলেন।                                                             সহীহ: মুসলিম ৫৩৪, আবু দাউদ ৮৬৮।
721 | পরিচ্ছেদঃ ২৮: মসজিদে শয়ন করা                                                                                                                             হাদিস একাডেমি নাম্বারঃ ৭২১, আন্তর্জাতিক নাম্বারঃ                         ৭২২                                                                                                                                         ৭২১. কুতায়বাহ্ (রহ.) ..... আব্বাদ ইবনু তামীম (রহ.)-এর চাচা হতে বর্ণিত। তিনি রাসূলুল্লাহ (সা.) কে মসজিদে চিৎ হয়ে এক পা অন্য পায়ের উপর স্থাপন করে শয়ন করতে দেখেছেন।                                                             সহীহ: বুখারী ৪৭৫, ৬২৮৭; মুসলিম ২১০০।
722 | পরিচ্ছেদঃ ২৯: মসজিদে নিদ্রা যাওয়া                                                                                                                             হাদিস একাডেমি নাম্বারঃ ৭২২, আন্তর্জাতিক নাম্বারঃ                         ৭২৩                                                                                                                                         ৭২২. ‘উবায়দুল্লাহ ইবনু সা'ঈদ (রহ.) ..... ইবনু 'উমার (রাঃ) হতে বর্ণিত। তিনি রাসূলুল্লাহ (সা.) -এর যামানায় মসজিদে নবাবীতে শয়ন করতেন আর তখন তিনি ছিলেন অবিবাহিত যুবক, তার বিবি (স্ত্রী) ছিল না।                                                             সহীহ: বুখারী ৪৪০, মুসলিম ২৪৭৯।
723 | পরিচ্ছেদঃ ৩০: মসজিদে থুথু ফেলা                                                                                                                             হাদিস একাডেমি নাম্বারঃ ৭২৩, আন্তর্জাতিক নাম্বারঃ                         ৭২৪                                                                                                                                         ৭২৩. কুতায়বাহ্ (রহ.) ..... আনাস (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: মসজিদে থুথু ফেলা গুনাহ এবং এর কাফফারাহ্ হলো তা পুঁতে ফেলা।                                                             সহীহ: বুখারী ৪১৫, মুসলিম ৫৫২, তিরমিযী ৫৭৭।
724 | পরিচ্ছেদঃ ৩১: মসজিদের কিবলার দিকে নাক ঝাড়া নিষেধ                                                                                                                             হাদিস একাডেমি নাম্বারঃ ৭২৪, আন্তর্জাতিক নাম্বারঃ                         ৭২৫                                                                                                                                         ৭২৪. কুতায়বাহ্ (রহ.) ..... ইবনু উমার (রাঃ) হতে বর্ণিত। রাসূলুল্লাহ (সা.) মসজিদের কিবলার দেয়ালে থুথু দেখে তা উঠিয়ে ফেললেন, তারপর লোকেদের দিকে মুখ করে বললেন, যখন তোমাদের কেউ সালাত আদায় করে, তখন সে যেন তার সামনের দিকে থুথু না ফেলে। কারণ যখন সে সালাত আদায় করে তখন আল্লাহ তাআলা তার সামনে থাকেন।                                                             সহীহ: বুখারী ৪০৬, মুসলিম ৫৪৭, ইবনু মাজাহ ৭৬৩।
725 | পরিচ্ছেদঃ ৩২: সালাতে সামনে অথবা ডান দিকে থুথু ফেলার ব্যাপারে নবী (সা.) কর্তৃক নিষেধাজ্ঞা                                                                                                                             হাদিস একাডেমি নাম্বারঃ ৭২৫, আন্তর্জাতিক নাম্বারঃ                         ৭২৬                                                                                                                                         ৭২৫. কুতায়বাহ্ (রহ.) ..... আবু সাঈদ আল খুদরী (রাঃ) হতে বর্ণিত। নবী (সা.) মসজিদের কিবলার দিকে থুথু দেখতে পেয়ে তা পাথরের টুকরা দ্বারা উঠিয়ে ফেললেন এবং তিনি বারণ করলেন যেন কোন ব্যক্তি তার সম্মুখে অথবা ডান দিকে থুথু না ফেলে এবং বললেন, সে বাম দিকে অথবা পায়ের নীচে থুথু ফেলবে।                                                             সহীহ: বুখারী ৪১৪, ৪০৯৪; মুসলিম ৫৪৮, ইবনু মাজাহ ৭৬১।
726 | পরিচ্ছেদঃ ৩৩: মুসল্লীর জন্যে পেছনে অথবা বাম দিকে থুথু ফেলার অনুমতি প্রদান                                                                                                                             হাদিস একাডেমি নাম্বারঃ ৭২৬, আন্তর্জাতিক নাম্বারঃ                         ৭২৭                                                                                                                                         ৭২৬. ‘উবায়দুল্লাহ ইবনু সা'ঈদ (রহ.) ..... ত্বারিক ইবনু আবদুল্লাহ আল মুহারিবী (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: যখন তুমি সালাত আদায় করতে থাকবে, তখন তোমার সামনে অথবা তোমার ডান দিকে থুথু ফেলবে না, তোমার পেছনে অথবা বাম দিকে ফেলতে পার যদি সুযোগ থাকে, তা না হলে এমন করবে এ বলে তিনি পায়ের নিচে থুথু ফেললেন এবং তা মলে ফেললেন।                                                             সহীহ: আবু দাউদ ৪৭৮, তিরমিযী ৫৭১, ইবনু মাজাহ ১০২১।
727 | পরিচ্ছেদঃ ৩৪: কোন পা দ্বারা থুথু মলে শেষ করবে?                                                                                                                             হাদিস একাডেমি নাম্বারঃ ৭২৭, আন্তর্জাতিক নাম্বারঃ                         ৭২৮                                                                                                                                         ৭২৭. সুওয়াইদ ইবনু নাসর (রহ.) ..... আবুল আলা ইবনু শিখখীর (রহ.)-এর সূত্রে তার পিতা হতে বর্ণিত। তিনি বলেন, রাসূলুল্লাহ (সা.) -কে আমি দেখলাম যে, তিনি নাক ঝাড়লেন এবং তা তার বাম পা দ্বারা মলে ফেললেন।                                                             সহীহ: মুসলিম ৫৫৪, আবু দাউদ ৪৮৩, সহীহ আবু দাউদ ৫০২-৫০৩।
728 | পরিচ্ছেদঃ ৩৫: মসজিদকে সুগন্ধিময় করা                                                                                                                             হাদিস একাডেমি নাম্বারঃ ৭২৮, আন্তর্জাতিক নাম্বারঃ                         ৭২৯                                                                                                                                         ৭২৮. ইসহাক ইবনু ইবরাহীম (রহ.) ..... আনাস ইবনু মালিক (রাঃ) হতে বর্ণিত। তিনি বলেন, রাসূলুল্লাহ (সা.) মসজিদের কিবলার দিকে নাকের ময়লা দেখে এত রাগান্বিত হলেন যে, তাঁর মুখমণ্ডল রক্তিম বর্ণ ধারণ করল। তখন এক আনসারী নারী দাঁড়িয়ে তা মুছে ফেলে তদস্থলে খলুক নামক সুগন্ধি লাগিয়ে দিলেন, তখন রাসূলুল্লাহ (সা.) বললেন, এটা কতই না উত্তম কাজ।                                                             সহীহ: ইবনু মাজাহ ৭৬২, সহীহ ইবনু খুযায়মাহ্ (২/২৭০) হাঃ ১২৯৬।
729 | পরিচ্ছেদঃ ৩৬: মসজিদে প্রবেশ ও বের হওয়ার দু’আ                                                                                                                             হাদিস একাডেমি নাম্বারঃ ৭২৯, আন্তর্জাতিক নাম্বারঃ                         ৭৩০                                                                                                                                         ৭২৯. বাসরা’র অধিবাসী সুলায়মান ইবনু উবায়দুল্লাহ আল গয়লানী (রহ.)…. আবদুল মালিক ইবনু সাঈদ (রহ.) হতে বর্ণিত। তিনি বলেন, আমি আবূ হুমায়দ এবং আবু উসায়দ (রাঃ)-কে বলতে শুনেছি যে, রাসূলুল্লাহ (সা.) বলেছেন: তোমাদের কেউ যখন মসজিদে প্রবেশ করবে তখন সে যেন বলে- “আল্ল-হুম্মাফ তাহলী আবওয়া-বা রহমাতিক” (হে আল্লাহ! আমার জন্যে আপনার রহমাতের দরজা খুলে দিন)। আর যখন বের হবে তখন যেন বলে- “আল্ল-হুম্মা ইন্নী আসআলুকা মিন ফাযলিক” (হে আল্লাহ! আমি আপনার কাছে আপনার দয়া কামনা করছি)।                                                             সহীহ: মুসলিম ৭১৩, আবু দাউদ ৪৬৫, ইবনু মাজাহ ৭৭২, দারিমী ১৩৯৪।
730 | পরিচ্ছেদঃ ৩৭: মসজিদে বসার আগে সালাতের নির্দেশ                                                                                                                             হাদিস একাডেমি নাম্বারঃ ৭৩০, আন্তর্জাতিক নাম্বারঃ                         ৭৩১                                                                                                                                         ৭৩০. কুতায়বাহ (রহ.)….আবূ কতাদাহ (রাঃ) হতে বর্ণিত। রাসূলুল্লাহ (সা.) বলেছেন; তোমাদের কেউ যখন মসজিদে প্রবেশ করে তখন সে যেন বসার পূর্বে দু' রাক'আত সালাত আদায় করে।                                                             সহীহ: বুখারী ৪৪৪, মুসলিম ৭১৪, ইবনু মাজাহ ১০১৩, ইরওয়াউল গালীল ৪৬৭।
731 | পরিচ্ছেদঃ ৩৮: সালাত ব্যতীত মসজিদে বসা ও বের হওয়ার অনুমতি প্রদান                                                                                                                             হাদিস একাডেমি নাম্বারঃ ৭৩১, আন্তর্জাতিক নাম্বারঃ                         ৭৩২                                                                                                                                         ৭৩১. সুলায়মান ইবনু দাউদ (রহ.) ..... ‘আবদুল্লাহ ইবনু কা'ব (রাঃ) হতে বর্ণিত। তিনি বলেন, আমি কা'ব ইবনু মালিক (রাঃ) -কে বর্ণনা করতে শুনেছি যখন তিনি তাবুক যুদ্ধে রাসূলুল্লাহ (সা.) -এর সঙ্গে যোগদান হতে ক্ষান্ত রইলেন। তিনি বলেন, রাসূলুল্লাহ (সা.) ভোরে তাবুক থেকে আসলেন। তিনি যখন কোন সফর থেকে ফিরে আসতেন প্রথমে মসজিদে প্রবেশ করে দু'রাকআত সালাত আদায় করতেন। তারপর লোকেদের সাথে বসতেন। এবার যখন তিনি (সাঃ) এমন করলেন, তখন যারা জিহাদে যোগদান করছিলেন না তারা এসে তার নিকট যোগদান না করার কারণ পেশ করতে লাগলেন এবং তাঁর নিকট শপথ করতে লাগলেন। তারা সংখ্যায় আশি জনের অধিক ছিলেন। রাসূলুল্লাহ (সা.) তাঁদের বাহ্যিক কারণগুলো মেনে নিলেন এবং তাঁদের বায়'আত নিলেন এবং তাদের জন্যে ক্ষমা চাইলেন আর তাদের ভিতরের ব্যাপার আল্লাহর নিকট অর্পণ করলেন। এমন সময় আমি সেখানে আসলাম। আমি যখন সালাম করলাম তিনি রাগের হাসি হাসলেন। তারপর বললেন, আসো। আমি এসে তাঁর সম্মুখে বসে পড়লাম। তিনি বললেন, তোমাকে কিসে ফিরিয়ে রাখল? তুমি কি সওয়ারী সংগ্রহ করেছিলে না? আমি বললাম, হে আল্লাহর রসূল (সা.)! আল্লাহর কসম, আমি জানি যে, আপনি ছাড়া যদি অন্য কোন দুনিয়াদারের সম্মুখে বসা থাকতাম তা হলে মনে করি যে, আমি তার রাগ হতে বের হয়ে যেতে পারতাম। আমার বিতর্ক করার শক্তি আছে। কিন্তু আল্লাহর কসম! আমি জানি আজ যদি আমি আপনার নিকট মিথ্যা কথা বলি তাহলে তাতে আপনি খুশি হয়ে যাবেন। কিন্তু অচিরেই আল্লাহ তা'আলা আপনাকে আমার ওপর রাগান্বিত করে দিবেন। আর যদি সত্য কথা বলি, তাহলে আপনি হয়ত আমার ওপর রাগান্বিত হবেন। তবে আমি আল্লাহর ক্ষমা কামনা করি। আল্লাহর কসম! আমি যখন আপনার সাথে যুদ্ধে যাওয়া থেকে বিরত ছিলাম তখনকার চাইতে কোন সময় বেশি শক্তিশালী অথবা বেশি সম্পদশালী ছিলাম না। রাসূলুল্লাহ (সা.) বললেন, এ ব্যক্তি সত্য কথা বলেছে। উঠ, তোমার বিষয়ে আল্লাহ কোন ফায়সালা করা পর্যন্ত অপেক্ষা কর। তখন আমি উঠে গেলাম। (সংক্ষিপ্ত)                                                             সহীহ: বুখারী ৩০৮৮, ৪৪১৮; মুসলিম ২৭৬৯, তিরমিযী ৩৩১৩।
732 | পরিচ্ছেদঃ ৩৯: মসজিদের নিকট দিয়ে গমন করার সালাত                                                                                                                             হাদিস একাডেমি নাম্বারঃ ৭৩২, আন্তর্জাতিক নাম্বারঃ                         ৭৩৩                                                                                                                                         ৭৩২. মুহাম্মাদ ইবনু আবদুল্লাহ ইবনু 'আবদুল হাকাম ইবনু আ'ইয়ান (রহ.) ..... আবু সাঈদ ইবনুল্ল মু'আল্লা (রাঃ) হতে বর্ণিত। তিনি বলেন, রাসূলুল্লাহ (সা.)-এর সময় আমরা সকালে বাজারের দিকে যেতাম তখন আমরা মসজিদের কাছ দিয়ে যাওয়ার সময় তাতে সালাত আদায় করতাম।                                                             সনদ দুর্বল: সনদে মারওয়ান বিন উসমান আয যুরাকী নামক বর্ণনাকারী দুর্বল রয়েছে, নাসায়ী’র “সুনানুল কুবরা" ৮১১; তা’লীক ‘আলাকাশফিল আসতার (১/২১১/৪১৯)।
733 | পরিচ্ছেদঃ ৪০: সালাতের অপেক্ষায় মসজিদে বসার ব্যাপারে উৎসাহ প্রদান                                                                                                                             হাদিস একাডেমি নাম্বারঃ ৭৩৩, আন্তর্জাতিক নাম্বারঃ                         ৭৩৪                                                                                                                                         ৭৩৩. কুতায়বাহ্ (রহ.) ..... আবূ হুরায়রাহ্ (রাঃ) হতে বর্ণিত। রাসূলুল্লাহ (সা.) বলেছেন: যখন তোমাদের কেউ সালাত আদায় করে মুসল্লায় বসে থাকে, যতক্ষণ পর্যন্ত তার উযূ ভঙ্গ না হয় সে পর্যন্ত মালায়িকাহ্ (ফেরেশতারা) তার জন্যে এ দু'আ করতে থাকে- “আল্ল-হুম্মাগফির লাহু আল্ল-হুম্মার হামহু” (হে আল্লাহ! তাকে ক্ষমা করে দিন, হে আল্লাহ! তার প্রতি দয়া করুন)।                                                             সহীহ: বুখারী ৪৪৫, ৬৫৯; মুসলিম ৬৪৯, ইবনু মাজাহ ৭৯৯।
734 | পরিচ্ছেদঃ ৪০: সালাতের অপেক্ষায় মসজিদে বসার ব্যাপারে উৎসাহ প্রদান                                                                                                                             হাদিস একাডেমি নাম্বারঃ ৭৩৪, আন্তর্জাতিক নাম্বারঃ                         ৭৩৫                                                                                                                                         ৭৩৪. কুতায়বাহ্ (রহ.) ..... ‘আইয়্যাশ ইবনু ‘উকবাহ্ (রহ.) হতে বর্ণিত। ইয়াহইয়া ইবনু মায়মূন তাকে বলেছেন যে, তিনি সাহল আস্ সাইদী (রাঃ)-কে বলতে শুনেছেন, আমি রাসূলুল্লাহ (সা.) -কে বলতে শুনেছি, যে ব্যক্তি মসজিদে সালাতের প্রতিক্ষায় থাকে, সে যেন সালাতের মধ্যেই থাকে।                                                             সহীহ: মুসনাদে আহমাদ ২২৮৬৩, ইবনু হিব্বান-এর ‘ইহসান' ১৭৪৮, তা'লীকুর রাগীব (১/১৬০)।
735 | পরিচ্ছেদঃ ৪১: উটশালায় সালাত আদায়ে নবী (সা.) কর্তৃক নিষেধাজ্ঞা                                                                                                                             হাদিস একাডেমি নাম্বারঃ ৭৩৫, আন্তর্জাতিক নাম্বারঃ                         ৭৩৬                                                                                                                                         ৭৩৫. ‘আমর ইবনু ‘আলী (রহ.) ..... ‘আবদুল্লাহ ইবনু মুগাফফাল (রাঃ) হতে বর্ণিত, রাসূলুল্লাহ (সা.) উটের বসার স্থানে সালাত আদায় করতে নিষেধ করেছেন।                                                             সহীহ: ইবনু মাজাহ ৭৬৮-৭৭০, মুসনাদে আহমাদ ২০৫৭৬।
736 | পরিচ্ছেদঃ ৪২: এ ব্যাপারে (উটশালায় সালাত আদায়ের) অনুমতি প্রদান                                                                                                                             হাদিস একাডেমি নাম্বারঃ ৭৩৬, আন্তর্জাতিক নাম্বারঃ                         ৭৩৭                                                                                                                                         ৭৩৬. হাসান ইবনু ইসমাঈল ইবনু সুলায়মান (রহ.) ..... জাবির ইবনু আবদুল্লাহ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: আমার জন্যে সমগ্র জমিনকে মসজিদ ও পবিত্র করে দেয়া হয়েছে। আমার উম্মতের যে ব্যক্তি যেখানেই সালাত পায়, সেখানেই সালাত আদায় করে নিবে।                                                             সহীহ: বুখারী ৪৩৮, মুসলিম ৫২১। [দ্রঃ ৪৩২]
737 | পরিচ্ছেদঃ ৪৩: চাটাইয়ের উপর সালাত আদায় করা                                                                                                                             হাদিস একাডেমি নাম্বারঃ ৭৩৭, আন্তর্জাতিক নাম্বারঃ                         ৭৩৮                                                                                                                                         ৭৩৭. সা'ঈদ ইবনু ইয়াহইয়া ইবনু সাঈদ আল উমাবী (রহ.) ..... আনাস ইবনু মালিক (রাঃ) হতে বর্ণিত, উম্মু সুলায়ম (রাঃ) রাসূলুল্লাহ (সা.)-এর কাছে আবেদন করলেন, তিনি যেন তার কাছে এসে তার ঘরে সালাত আদায় করেন। তাহলে তিনি ঐ স্থানকে সালাতের স্থান ঠিক করে নিবেন। তিনি তার ঘরে আসলেন, তখন তিনি একটি চাটাইয়ের ব্যবস্থা করলেন এবং পানি দ্বারা তা মুছে ফেললেন। তারপর রাসূলুল্লাহ (সা.) তার ওপর সালাত আদায় করলেন এবং অন্য লোকেরাও তাঁর সঙ্গে সালাত আদায় করলেন।                                                             সহীহ: নাসায়ী’র সুনানুল কুবরা ৮১৬।
738 | পরিচ্ছেদঃ ৪৪: খেজুর পাতার নির্মিত চাটাইয়ের ওপর সালাত আদায় করা                                                                                                                             হাদিস একাডেমি নাম্বারঃ ৭৩৮, আন্তর্জাতিক নাম্বারঃ                         ৭৩৯                                                                                                                                         ৭৩৮. ইসমাঈল ইবনু মাস্'উদ (রহ.) ..... মায়মূনাহ্ (রাঃ) হতে বর্ণিত। রাসূলুল্লাহ (সা.) খেজুর পাতার তৈরি ছোট চাটাই-এর ওপর সালাত আদায় করতেন।                                                             সহীহ: বুখারী ৩৮১, মুসলিম ৫১৩, ইবনু মাজাহ ১০২৮।
739 | পরিচ্ছেদঃ ৪৫: মিম্বারের ওপর সালাত আদায় করা                                                                                                                             হাদিস একাডেমি নাম্বারঃ ৭৩৯, আন্তর্জাতিক নাম্বারঃ                         ৭৪০                                                                                                                                         ৭৩৯. কুতায়বাহ্ (রহ.) ..... আবূ হাযিম ইবনু দীনার (রহ.) হতে বর্ণিত। কয়েকজন লোক সাহল ইবনু সা'দ আস-সাইদী (রাঃ)-এর নিকট আসলেন, তাঁরা মিম্বারের বিষয়ে সন্দেহ করতে লাগল যে, তার কাঠ কোথা থেকে আনা হয়েছে। তাঁরা তাঁকে এ সম্বন্ধে প্রশ্ন করলে তিনি বললেন, আল্লাহর শপথ! আমি জানি কোথা থেকে আনা হয়েছে। প্রথম যেদিন তা স্থাপন করা হয় এবং প্রথম যেদিন রাসূলুল্লাহ (সা.) তাতে বসেন সেদিন আমি তা দেখেছিলাম। রাসূলুল্লাহ (সা.) জনৈক মহিলার নিকট লোক পাঠিয়ে বললেন যে, তোমার কাঠমিস্ত্রি চাকরকে আদেশ কর, সে যেন আমার জন্যে একটা কাঠের মিম্বার তৈরি করে দেয়, যখন লোকের সাথে কথা বলবো আমি তার উপর বসবো। ঐ রমণী তাকে আদেশ করলে সে গাবা অরণ্যের ঝাউ বৃক্ষের কাঠ দ্বারা তা তৈরি করলো। তারপর তা নিয়ে সে মিস্ত্রি আসলো। সে মহিলা তা রাসূলুল্লাহ (সা.) -এর নিকট প্রেরণ করলে রসূলুল্লাহ্ (সা.)-এর নির্দেশে তা এখানে স্থাপন করা হয়। তারপর আমি রাসূলুল্লাহ (সা.) -কে তাতে আরোহণ করে সালাত আদায় করতে দেখেছি। তিনি এর উপর থেকেই তাকবীর বললেন ও রুকু করলেন। তারপর তিনি পেছনে সরে মিম্বারের মূলে সাজদাহ করলেন। তিনি পুনরায় মিম্বারে ফিরে আসলেন। তারপর তিনি সালাত শেষ করে লোকের দিকে মুখ করে বললেন, হে লোক সকল! আমি এমন করলাম যাতে তোমরা আমার অনুসরণ করতে পার এবং তোমরা আমার সালাত দেখে তা তোমরা শিখতে পার।                                                             সহীহ: বুখারী ৯১৭, মুসলিম ৫৪৪।
740 | পরিচ্ছেদঃ ৪৬: গাধার উপর সালাত আদায় করা                                                                                                                             হাদিস একাডেমি নাম্বারঃ ৭৪০, আন্তর্জাতিক নাম্বারঃ                         ৭৪১                                                                                                                                         ৭৪০. কুতায়বাহ্ ইবনু সাঈদ (রহ.) ..... ইবনু উমার (রাঃ) হতে বর্ণিত। তিনি বলেন, আমি রাসূলুল্লাহ (সা.) -কে গাধার উপর খায়বার অভিমুখী হয়ে সালাত আদায় করতে দেখেছি।                                                             সহীহ: মুসলিম ৭০০, আবু দাউদ ১২২৬, সহীহ আবু দাউদ ১১০১।
741 | পরিচ্ছেদঃ ৪৬: গাধার উপর সালাত আদায় করা                                                                                                                             হাদিস একাডেমি নাম্বারঃ ৭৪১, আন্তর্জাতিক নাম্বারঃ                         ৭৪২                                                                                                                                         ৭৪১. মুহাম্মাদ ইবনু মানসূর (রহ.) ..... আনাস ইবনু মালিক (রাঃ) হতে বর্ণিত। তিনি রাসূলুল্লাহ (সা.)-কে গাধার উপর সালাত আদায় করতে দেখেছেন, তখন তিনি খায়বার অভিমুখী ছিলেন আর কিবলাহ্ ছিল তার পেছনে। আবূ ‘আবদুর রহমান বলেন, এ হাদীস বর্ণনায় “রাসূলুল্লাহ (সা.) গাধার উপর সালাত আদায় করেছেন। কেউ ‘আমর ইবনু ইয়াহইয়া-এর অনুসরণ করেছেন বলে আমার জানা নেই। আবূ ইয়াহইয়া ইবনু সাঈদ সূত্রে আনাস (রাঃ) হতে বর্ণিত হাদীসটি মাওকুফ। আল্লাহ তা'আলাই ভালো জানেন।”                                                             সহীহ: নাসায়ী’র “সুনানুল কুবরা" ৮২০।
742 | পরিচ্ছেদঃ ১: কিবলার দিকে মুখ করা প্রসঙ্গে                                                                                                                             হাদিস একাডেমি নাম্বারঃ ৭৪২, আন্তর্জাতিক নাম্বারঃ                         ৭৪৩                                                                                                                                         ৭৪২. মুহাম্মাদ ইবনু ইসমাঈল ইবনু ইব্রাহীম (রহ.) ..... বারা ইবনু ‘আযিব (রাঃ) হতে বর্ণিত। তিনি বলেন, রাসূলুল্লাহ (সা.) মদীনায় আসার পর ষোল মাস বায়তুল মাক্বদিসের দিকে মুখ করে সালাত আদায় করেন। তারপর তাঁকে কা'বার দিকে মুখ করার আদেশ দেয়া হলো। এরপর এক ব্যক্তি যিনি রাসূলুল্লাহ (সা.)- এর সঙ্গে সালাত আদায় করেছিল আনসার কওমের একদল লোকের কাছে গিয়ে বলল যে, আমি সাক্ষ্য দিচ্ছি রাসূলুল্লাহ (সা.) -এর মুখ কা'বার দিকে ফেরানো হয়েছে, ফলে তারা কাবার দিকে মুখ ফিরিয়ে নিলেন।                                                             সহীহ: বুখারী ৩৯৯, মুসলিম ৫২৫, নাসায়ী’র “সুনানুল কুবরা ১১০০০। [দ্রঃ ৪৮৯]
743 | পরিচ্ছেদঃ ২: যে অবস্থায় কিবলাহ্ ছাড়া অন্য দিকে মুখ করা জায়িয                                                                                                                             হাদিস একাডেমি নাম্বারঃ ৭৪৩, আন্তর্জাতিক নাম্বারঃ                         ৭৪৪                                                                                                                                         ৭৪৩. কুতায়বাহ্ (রহ.) ..... ইবনু 'উমার (রাঃ) হতে বর্ণিত। তিনি বলেন, রাসূলুল্লাহ (সা.) সফরে তাঁর সওয়ারীর উপর আরোহণ করে যে কোন দিকেই মুখ করে সালাত আদায় করতেন। মালিক (রহ.) বলেন, ‘আবদুল্লাহ ইবনু দীনার বলেছেন, ইবনু 'উমার (রাঃ) এমন করতেন।                                                             সহীহ: বুখারী ১১০৫, মুসলিম ৭০০। [দ্রঃ ৪৯২]
744 | পরিচ্ছেদঃ ২: যে অবস্থায় কিবলাহ্ ছাড়া অন্য দিকে মুখ করা জায়িয                                                                                                                             হাদিস একাডেমি নাম্বারঃ ৭৪৪, আন্তর্জাতিক নাম্বারঃ                         ৭৪৫                                                                                                                                         ৭৪৪. ঈসা ইবনু হাম্মাদ (রহ.) ..... ‘আবদুল্লাহ (রাঃ) হতে বর্ণিত। তিনি বলেন, রাসূলুল্লাহ (সা.) এর সওয়ারী তাঁকে নিয়ে যে দিক মুখ করতো সে দিকে ফিরেই তিনি সালাত আদায় করতেন। সওয়ারীর উপর তিনি বিতর সালাতও আদায় করতেন কিন্তু তিনি এর উপর ফরয সালাত আদায় করতেন না।                                                             সহীহ: বুখারী ১০৯৮, মুসলিম ৭০০। [দ্রঃ ৮৯০]
745 | পরিচ্ছেদঃ ৩: ইজতিহাদের পর ভুলের প্রকাশ                                                                                                                             হাদিস একাডেমি নাম্বারঃ ৭৪৫, আন্তর্জাতিক নাম্বারঃ                         ৭৪৬                                                                                                                                         ৭৪৫. কুতায়বাহ্ (রহ.) ..... ইবনু উমার (রাঃ) হতে বর্ণিত। তিনি বলেন, লোকজন কুবায় ফজরের সালাত আদায় করছিলেন। তখন এক ব্যক্তি এসে বলল, রাসূলুল্লাহ (সা.) -এর ওপর এ রাতে কুরআন অবতীর্ণ হয়েছে। তাতে তাঁকে কিবলার (কা'বার) দিকে মুখ করার নির্দেশ করা হয়েছে। অতএব, তারা কিবলার দিকে মুখ ফিরালো। তখন তাদের মুখ ছিল সিরিয়ার দিকে, ফলে তারা কা'বার দিকে ঘুরে গেলেন।                                                             সহীহ: বুখারী ৪০৩, মুসলিম ৫২৬। [দ্রঃ ৪৯৩]
746 | পরিচ্ছেদঃ ৪: মুসল্লীর সুতরাহ বা আড়াল ব্যবহার করা                                                                                                                             হাদিস একাডেমি নাম্বারঃ ৭৪৬, আন্তর্জাতিক নাম্বারঃ                         ৭৪৭                                                                                                                                         ৭৪৬. ‘আব্বাস ইবনু মুহাম্মাদ আদ দূরী (রহ.) ..... ‘আয়িশাহ্ (রাঃ) হতে বর্ণিত। তিনি বলেন, তাবুক যুদ্ধে রাসূলুল্লাহ (সা.) -কে সালাতের সুতরাহ সম্বন্ধে প্রশ্ন করা হলে তিনি বলেন, তা হাওদার পেছনের কাঠের মতো।                                                             সহীহ: মুসলিম ৫০০।
747 | পরিচ্ছেদঃ ৪: মুসল্লীর সুতরাহ বা আড়াল ব্যবহার করা                                                                                                                             হাদিস একাডেমি নাম্বারঃ ৭৪৭, আন্তর্জাতিক নাম্বারঃ                         ৭৪৮                                                                                                                                         ৭৪৭. উবায়দুল্লাহ ইবনু সাঈদ (রহ.) ..... ইবনু উমার (রাঃ)-এর সূত্রে নবী (সা.) হতে বর্ণিত। তিনি বর্শার ফলা পুঁতে তার দিকে মুখ করে সালাত আদায় করতেন।                                                             সহীহ: বুখারী ৪৯৮, মুসলিম ৫০১, ইবনু মাজাহ ৯৪১।
748 | পরিচ্ছেদঃ ৫: সুতরার নিকটবর্তী হওয়ার নির্দেশ                                                                                                                             হাদিস একাডেমি নাম্বারঃ ৭৪৮, আন্তর্জাতিক নাম্বারঃ                         ৭৪৯                                                                                                                                         ৭৪৮. আলী ইবনু হুজর ও ইসহাক ইবনু মানসূর (রহ.)….. সাহল ইবনু আবূ হাসমাহ (রাঃ) হতে  বর্ণিত। তিনি বলেন, রাসূলুল্লাহ (সা.) বলেছেন: যখন তোমাদের কেউ সুতুরার দিকে মুখ করে সালাত আদায় করে তখন সে যেন তার নিকটবর্তী হয়। তাহলে শয়তান তার সালাত বিনষ্ট করতে পারবে না।                                                             সহীহ: আবূ দাউদ ৬৯৫, মুসনাদে আহমাদ ১৬১৩৪, বায়হাকী’র সুনানুল কুবরা (২/২৭২), মিশকাত ৭৮২, সহীহ আবূ দাউদ ৬৯২, সহীহাহ ১৩৭৩।
749 | পরিচ্ছেদঃ ৬: এর (সুতরার) পরিমান                                                                                                                             হাদিস একাডেমি নাম্বারঃ ৭৪৯, আন্তর্জাতিক নাম্বারঃ                         ৭৫০                                                                                                                                         ৭৪৯. মুহাম্মাদ ইবনু সালামাহ্ ও হারিস ইবনু মিসকীন (রহ.) ..... ‘আবদুল্লাহ ইবনু উমার (রাঃ) হতে বর্ণিত। রাসূলুল্লাহ (সা.) উসামাহ্ ইবনু যায়দ, বিলাল ও ‘উসমান ইবনু ত্বলহাহ্ আল হাজাবী (রাঃ) কা'বায় প্রবেশ করলেন এবং তার দরজা বন্ধ করে দিলেন। আবদুল্লাহ ইবন উমার বলেন, বিলাল যখন বের হলেন তখন আমি তাঁকে প্রশ্ন করলাম, রাসূলুল্লাহ (সা.) কি করলেন? বিলাল (রাঃ) বললেন, তিনি একটি খুঁটি তাঁর বাম দিকে, দু'টি খুঁটি তার ডান দিকে রাখলেন আর তিনটি খুঁটি তার পেছনে রেখে সালাত আদায় করলেন। তার মাঝে ও দেয়ালের মাঝে দূরত্ব ছিল তিন হাত।                                                             সহীহ: বুখারী ৫০৫-৫০৬, মুসলিম ১৩২৯, সহীহ আবু দাউদ ১৭৬৪-১৭৬৫।
750 | পরিচ্ছেদঃ ৭: সালাতের সামনে সুতরাহ না থাকলে, যেগুলোতে সালাত নষ্ট হয় আর যাতে নষ্ট হয় না                                                                                                                             হাদিস একাডেমি নাম্বারঃ ৭৫০, আন্তর্জাতিক নাম্বারঃ                         ৭৫১                                                                                                                                         ৭৫০. ‘আমর ইবনু ‘আলী (রহ.) ..... আবূ যার (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: তোমাদের কেউ যখন সালাত আদায় করার জন্যে দাঁড়ায় তখন সে নিজেকে আড়াল করে নিবে যদি তার সামনে হাওদার পেছনের কাঠের মতো কিছু থাকে। যদি তার সামনে হাওদার পেছন দিকের কাঠের মতো কিছু না থাকে তাহলে তার সালাত নষ্ট করবে নারী, গাধা এবং কালো কুকুর। আমি বললাম, লাল ও হলদে কুকুরের তুলনায় কালো কুকুরের অবস্থান কি? তিনি বললেন, কালো কুকুর শয়তান।                                                             সহীহ: মুসলিম ৫১০, আবু দাউদ ৭০২, তিরমিযী ৩৩৮, ইবনু মাজাহ ৯৫২।
751 | পরিচ্ছেদঃ ৭: সালাতের সামনে সুতরাহ না থাকলে, যেগুলোতে সালাত নষ্ট হয় আর যাতে নষ্ট হয় না                                                                                                                             হাদিস একাডেমি নাম্বারঃ ৭৫১, আন্তর্জাতিক নাম্বারঃ                         ৭৫২                                                                                                                                         ৭৫১. ‘আমর ইবনু ‘আলী (রহ.) ..... কতাদাহ্ (রহ.) হতে বর্ণিত। তিনি বলেন, আমি জাবির (রাঃ) কে প্রশ্ন করলাম, কোন্ জিনিস সালাত নষ্ট করে? তিনি বললেন, ইবনু আব্বাস (রাঃ) বলতেন, ঋতুমতি (যুবতী) নারী ও কুকুর। ইয়াহইয়া বলেন, শুবাহ্ একে মারফু করেছেন (অর্থাৎ রাসূলুল্লাহ (সা.) পর্যন্ত সনদের ধারা পৌছিয়েছেন)।                                                             সহীহ: আবু দাউদ ৭০৩, ইবনু মাজাহ ৯৪৯।
752 | পরিচ্ছেদঃ ৭: সালাতের সামনে সুতরাহ না থাকলে, যেগুলোতে সালাত নষ্ট হয় আর যাতে নষ্ট হয় না                                                                                                                             হাদিস একাডেমি নাম্বারঃ ৭৫২, আন্তর্জাতিক নাম্বারঃ                         ৭৫৩                                                                                                                                         ৭৫২. মুহাম্মাদ ইবনু মানসূর (রহ.) ..... ইবনু আব্বাস (রাঃ) হতে বর্ণিত। তিনি বলেন, আমি এবং ফাযল আমাদের এক গর্দভীর উপর সওয়ার হয়ে আসলাম, তখন রাসূলুল্লাহ (সা.) ‘আরাফায় লোকেদের নিয়ে সালাত আদায় করছিলেন। তারপর তিনি কিছু বললেন, যার অর্থ হচ্ছে- আমরা কোন এক কাতারের সামনে দিয়ে কিছু দূর অগ্রসর হয়ে তা হতে নামলাম এবং ওটাকে ঘাস খেতে ছেড়ে দিলাম। কিন্তু রাসূলুল্লাহ (সা.) আমাদের কিছুই বললেন না।                                                             সহীহ: বুখারী ৪৯৩, মুসলিম ৫০৪, ইবনু মাজাহ ৯৪৭।
753 | পরিচ্ছেদঃ ৭: সালাতের সামনে সুতরাহ না থাকলে, যেগুলোতে সালাত নষ্ট হয় আর যাতে নষ্ট হয় না                                                                                                                             হাদিস একাডেমি নাম্বারঃ ৭৫৩, আন্তর্জাতিক নাম্বারঃ                         ৭৫৪                                                                                                                                         ৭৫৩. আবদুর রহমান ইবনু খালিদ (রহ.) ..... ফাযল ইবনু আব্বাস (রাঃ) হতে বর্ণিত। তিনি বলেন, আমাদের এক মরুপল্লীতে রাসূলুল্লাহ (সা.) ‘আব্বাস (রাঃ)-এর সাথে সাক্ষাৎ করতে এলেন। আমাদের কিছু কুকুর ও গাধা সেখানে ঘাস খাচ্ছিল। নবী (সা.) ‘আসরের সালাত আদায় করলেন, আর ওগুলো তার সামনেই ছিল। আর সেগুলোকে তাড়া করা হয়নি কিংবা সরিয়ে দেয়া হয়নি।                                                             সনদ দুর্বল: আবু দাউদ ৭১৮, মুসনাদে আহমাদ ১৭৯৭, যঈফ আবু দাউদ ১১৩।
754 | পরিচ্ছেদঃ ৭: সালাতের সামনে সুতরাহ না থাকলে, যেগুলোতে সালাত নষ্ট হয় আর যাতে নষ্ট হয় না                                                                                                                             হাদিস একাডেমি নাম্বারঃ ৭৫৪, আন্তর্জাতিক নাম্বারঃ                         ৭৫৫                                                                                                                                         ৭৫৪. আবুল আশ'আস (রহ.) ..... সুহায়ব (রাঃ) হতে বর্ণিত। তিনি বলেন, আমি ইবনু আব্বাস (রাঃ) কে বর্ণনা করতে শুনেছি যে, তিনি এবং বানু হাশিম-এর এক বালক রসূলুল্লাহ (সাঃ) -এর সামনে দিয়ে গাধার উপর সওয়ার হয়ে গেলেন তখন তিনি সালাত আদায় করছিল। তখন তারা নেমে তার সাথে সালাত আদায় করলেন। রাসূলুল্লাহ (সা.) সালাত শেষ না করতেই বা ‘আবদুল মুত্ত্বালিব-এর দু’টি বালিকা দৌড়ে আসলো। তারা এসে তার হাঁটুদ্বয় ধরলো। তিনি তাদের উভয়কে আলাদা করে দিলেন। তখনও তিনি সালাত শেষ করেননি।                                                             সহীহ: আবু দাউদ ৭১৬, মুসনাদে আহমাদ ২৮০৫, সহীহ ইবনু খুযায়মা ৮৩৬, সহীহ আবু দাউদ ৭১০।
755 | পরিচ্ছেদঃ ৭: সালাতের সামনে সুতরাহ না থাকলে, যেগুলোতে সালাত নষ্ট হয় আর যাতে নষ্ট হয় না                                                                                                                             হাদিস একাডেমি নাম্বারঃ ৭৫৫, আন্তর্জাতিক নাম্বারঃ                         ৭৫৬                                                                                                                                         ৭৫৫. ইসমাঈল ইবনু মাস্'উদ (রহ.) ..... ‘আয়িশাহ (রাঃ) হতে বর্ণিত। তিনি বলেন, আমি রাসূলুল্লাহ (সা.)-এর সামনে ছিলাম আর তিনি সালাত আদায় করছিলেন। আমি যখন উঠে যেতে চাইলাম, তখন আমি দাঁড়িয়ে তাঁর সামনে দিয়ে যাওয়াটাকে খারাপ মনে করে ধীরে ধীরে সরে পড়লাম।                                                             সহীহ: বুখারী ৫০৮, ৫১১; মুসলিম ৫১২।
756 | পরিচ্ছেদঃ ৮: মুসল্লী ও তার সুতরার ভিতর দিয়ে যাওয়া সম্পর্কে কঠোর বাণী                                                                                                                             হাদিস একাডেমি নাম্বারঃ ৭৫৬, আন্তর্জাতিক নাম্বারঃ                         ৭৫৭                                                                                                                                         ৭৫৬. কুতায়বাহ্ (রহ.) ..... বুসর ইবনু সাঈদ (রহ.) হতে বর্ণিত। যায়দ ইবনু খালিদ তাঁকে আবু জুহায়ম-এর কাছে মুসল্লীর সম্মুখ দিয়ে গমনকারী সম্বন্ধে রাসূলুল্লাহ (সা.)-কে তিনি কি বলতে শুনেছেন তা প্রশ্ন করার জন্যে পাঠালেন। তখন আবূ জুহায়ম বললেন, রাসূলুল্লাহ (সা.) বলেছেন: মুসল্লীর সম্মুখ দিয়ে গমনকারী যদি জানত তার কি ক্ষতি ও পাপ হবে, তাহলে মুসল্লীর সম্মুখ দিয়ে যাওয়ার চাইতে চল্লিশ (হতে পারে দিন/মাস/বছর) দাঁড়িয়ে থাকা সে উত্তম মনে করতো।                                                             সহীহ: বুখারী ৫১০, মুসলিম ৫০৭, ইবনু মাজাহ ৯৪৫।
757 | পরিচ্ছেদঃ ৮: মুসল্লী ও তার সুতরার ভিতর দিয়ে যাওয়া সম্পর্কে কঠোর বাণী                                                                                                                             হাদিস একাডেমি নাম্বারঃ ৭৫৭, আন্তর্জাতিক নাম্বারঃ                         ৭৫৮                                                                                                                                         ৭৫৭. কুতায়বাহ্ (রহ.) ..... আবু সাঈদ (রাঃ) হতে বর্ণিত। রাসূলুল্লাহ (সা.) বলেছেন: তোমাদের কেউ যখন সালাত আদায় করতে থাকে তাহলে সে যেন কাউকে তার সম্মুখ দিয়ে যেতে না দেয়, যদি সে (গমনকারী) না মানে তাহলে সে যেন ক্ষমতা প্রয়োগ করে বাধা দেয়।                                                             সহীহ: মুসলিম ৫০৫, আবু দাউদ ৬৯৭, ইবনু মাজাহ ৯৫৪, মুয়াত্ত্বা মালিক (১/৩৩), দারিমী (১/৩৮৪) হাঃ ১৪১১, সহীহ ইবনু খুযায়মা ৮১৬।
758 | পরিচ্ছেদঃ ৯: এর অনুমতি প্রদান                                                                                                                             হাদিস একাডেমি নাম্বারঃ ৭৫৮, আন্তর্জাতিক নাম্বারঃ                         ৭৫৯                                                                                                                                         ৭৫৮. ইসহাক ইবনু ইব্রাহীম (রহ.) ..... কাসীর (রহ.)-এর সূত্রে তার দাদা হতে বর্ণিত। তিনি বলেন, আমি রাসূলুল্লাহ (সা.) -কে দেখলাম তিনি সাতবার কা'বার ত্বওয়াফ করলেন। তারপর মাকামে ইব্রাহীমের কাছে বায়তুল্লাহর বরাবর দু' রাকআত সালাত আদায় করলেন। তখন তাঁর ও ত্বওয়াফকারীদের মাঝে কিছু ছিল না।                                                             সনদ দুর্বলঃ কেননা সনদে ইবনু জুরায়য মুদাল্লিস বর্ণনাকারী। ইবনু মাজাহ ২৯৫৮, মুসনাদে আহমাদ ২৭২৮৫, সহীহ ইবনু খুযায়মাহ ৮১৫।
759 | পরিচ্ছেদঃ ১০: ঘুমন্ত ব্যক্তির পেছনে সালাত আদায় করার অনুমতি                                                                                                                             হাদিস একাডেমি নাম্বারঃ ৭৫৯, আন্তর্জাতিক নাম্বারঃ                         ৭৬০                                                                                                                                         ৭৫৯. ‘উবায়দুল্লাহ ইবনু সাঈদ (রহ.) ..... 'আয়িশাহ্ (রাঃ) হতে বর্ণিত। তিনি বলেন, রাসূলুল্লাহ (সা.) (তাহাজ্জুদের) সালাত আদায় করতেন, তখন আমি তার ও কিবলার মাঝখানে নিদ্রিত অবস্থায় তার বিছানায় পড়ে থাকতাম। যখন তিনি বিতরের সালাত আদায় করতে ইচ্ছা করতেন তখন আমাকে জাগিয়ে দিতেন, অতঃপর আমি বিরের সালাত আদায় করতাম।                                                             সহীহ: বুখারী ৫১২, মুসলিম ৫১২, সহীহ আবু দাউদ ৭০৫।
760 | পরিচ্ছেদঃ ১১: কবরের দিকে সালাত আদায় করা নিষেধ                                                                                                                             হাদিস একাডেমি নাম্বারঃ ৭৬০, আন্তর্জাতিক নাম্বারঃ                         ৭৬১                                                                                                                                         ৭৬০. আলী ইবনু হুজুর (রহ.) ..... আবূ মারসাদ আল গানবী (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: তোমরা কবরের দিকে মুখ করে সালাত আদায় করবে না এবং তার উপর বসবে না।                                                             সহীহ: মুসলিম ৯৭১, আবু দাউদ ৩২২৯, তিরমিযী ১০৫০, সহীহ ইবনু খুযায়মাহ ৭৯৩।
761 | পরিচ্ছেদঃ ১২: ছবিওয়ালা কাপড়ের দিকে মুখ করে সালাত আদায় করা                                                                                                                             হাদিস একাডেমি নাম্বারঃ ৭৬১, আন্তর্জাতিক নাম্বারঃ                         ৭৬২                                                                                                                                         ৭৬১. মুহাম্মাদ ইবনু 'আবদুল আ'লা আস্ সন্‌'আনী (রহ.) ..... ‘আয়িশাহ্ (রাঃ) হতে বর্ণিত। তিনি বলেন, আমার ঘরে একখানা কাপড় ছিল যাতে ছবি ছিল। আমি তা দ্বারা ঘরের তাকে পর্দা বানিয়েছিলাম। রাসূলুল্লাহ (সা.) তার দিকে সালাত আদায় করতেন। তারপর তিনি বললেন, হে ‘আয়িশাহ্! ওটা আমার কাছ থেকে সরিয়ে নাও। আমি তা সরিয়ে নিলাম এবং তা দিয়ে বালিশ বানালাম।                                                             সহীহ: মুসলিম ২১০৭, দারিমী ২৬৬২, সহীহ ইবনু খুযায়মাহ্ (২/২৯) ৮৪৪।
762 | পরিচ্ছেদঃ ১৩: মুসল্লী এবং ইমামের মাঝে আড়াল                                                                                                                             হাদিস একাডেমি নাম্বারঃ ৭৬২, আন্তর্জাতিক নাম্বারঃ                         ৭৬৩                                                                                                                                         ৭৬২. কুতায়বাহ্ (রহ.) ..... ‘আয়িশাহ্ (রাঃ) হতে বর্ণিত। তিনি বলেন, রাসূলুল্লাহ (সা.)-এর একখানা চাটাই ছিল। তিনি দিনের বেলা তা বিছাতেন এবং রাতের বেলায় তা দ্বারা কুঠুরির মতো বানাতেন এবং তার ভেতর সালাত আদায় করতেন। লোকজন তা জানতে পেরে তার সাথে সালাতে শরীক হলেন, তখন তার মধ্যে এবং তাদের মধ্যে ছিল ঐ চাটাই। তিনি বললেন, যতক্ষণ সামর্থ্য হয় খুশী মনে ‘আমল করতে থাক। তোমরা যতক্ষণ ক্লান্ত না হও ততক্ষণ পর্যন্ত আল্লাহ তা'আলা ও তোমাদের থেকে দয়ার দ্বার বন্ধ করেন না। আর আল্লাহর কাছে ঐ ‘আমলই সবচেয়ে বেশী পছন্দীয় যা স্থায়ীভাবে করা হয় যদিও তা কম হয় তারপর তিনি তার এ সালাতের স্থান ত্যাগ করলেন, আল্লাহ তা'আলা তাকে তুলে নেয়ার পূর্ব পর্যন্ত তিনি আর সেখানে ফিরে আসেননি। তিনি যখন কোন কাজ শুরু করতেন তা সব সময় আদায় করতেন।                                                             সহীহ: বুখারী ৭৩০, মুসলিম ৭৮২, সহীহ আবু দাউদ ১৪৩৮।
763 | পরিচ্ছেদঃ ১৪: এক বস্ত্রে সালাত                                                                                                                             হাদিস একাডেমি নাম্বারঃ ৭৬৩, আন্তর্জাতিক নাম্বারঃ                         ৭৬৪                                                                                                                                         ৭৬৩. কুতায়বাহ্ ইবনু সাঈদ (রহ.) ..... আবূ হুরায়রাহ্ (রাঃ) হতে বর্ণিত। এক প্রশ্নকারী রাসূলুল্লাহ (সা.) -কে এক কাপড়ে সালাত আদায় করা সম্পর্কে প্রশ্ন করলে তিনি বললেন, তোমাদের সকলের কি দু'খানা কাপড় রয়েছে?                                                             সহীহ: বুখারী ৩৫৮, মুসলিম ৫১৫, ইবনু মাজাহ ১০৪৭।
764 | পরিচ্ছেদঃ ১৪: এক বস্ত্রে সালাত                                                                                                                             হাদিস একাডেমি নাম্বারঃ ৭৬৪, আন্তর্জাতিক নাম্বারঃ                         ৭৬৫                                                                                                                                         ৭৬৪. কুতায়বাহ্ (রহ.) ..... উমার ইবনু আবু সালামাহ্ (রাঃ) হতে বর্ণিত। তিনি রাসূলুল্লাহ (সা.) -কে উম্মু সালামার গৃহে একটি বস্ত্রে তার দু'দিক তাঁর দুই কাঁধের উপর রেখে সালাত আদায় করতে দেখেছেন।                                                             সহীহ: বুখারী ৩৫৫-৩৫৬, মুসলিম ৫১৭, ইবনু মাজাহ ১০৪৯।
765 | পরিচ্ছেদঃ ১৫: এক জামা পরে সালাত আদায় করা                                                                                                                             হাদিস একাডেমি নাম্বারঃ ৭৬৫, আন্তর্জাতিক নাম্বারঃ                         ৭৬৬                                                                                                                                         ৭৬৫. কুতায়বাহ্ (রহ.) ..... সালামাহ্ ইবনু আকওয়া (রাঃ) হতে বর্ণিত। তিনি বলেন, আমি বললাম, হে আল্লাহর রসূল! আমি শিকার করতে যাই তখন একটি জামা ব্যতীত আমার আর কিছু থাকে না। আমি কি তাতেই সালাত আদায় করব? তিনি বললেন, তার বোতাম লাগিয়ে নিবে কাঁটা দ্বারা হলেও।                                                             হাসান: আবু দাউদ ৬৩২, মুসনাদে আহমাদ ১৬৫৬৮, সহীহ ইবনু খুযায়মাহ ৭৭৭, সহীহ আবু দাউদ ৬৪৩, ইরওয়াউল গালীল ২৬৮।
766 | পরিচ্ছেদঃ ১৬: শুধুমাত্র লুঙ্গি পরিধান করে সালাত আদায় করা                                                                                                                             হাদিস একাডেমি নাম্বারঃ ৭৬৬, আন্তর্জাতিক নাম্বারঃ                         ৭৬৭                                                                                                                                         ৭৬৬. ‘উবায়দুল্লাহ ইবনু সা'ঈদ (রহ.) ..... সাহল ইবনু সা'দ (রাঃ) হতে বর্ণিত। তিনি বলেন, কিছু লোক রাসূলুল্লাহ (সা.) -এর সঙ্গে ছেলেদের মতো লুঙ্গি গিরা দিয়ে সালাত আদায় করতেন। নারীদের বলা হতো, পুরুষেরা সোজা হয়ে বসার আগে তোমরা সাজদাহ্ থেকে তোমাদের মাথা ওঠাবে না।                                                             সহীহ: বুখারী ৩৬২, মুসলিম ৪৪১, সহীহ আবু দাউদ ৬৪১।
767 | পরিচ্ছেদঃ ১৬: শুধুমাত্র লুঙ্গি পরিধান করে সালাত আদায় করা                                                                                                                             হাদিস একাডেমি নাম্বারঃ ৭৬৭, আন্তর্জাতিক নাম্বারঃ                         ৭৬৮                                                                                                                                         ৭৬৭. শু‘আয়ব ইবনু ইউসুফ (রহ.) ..... ‘আমর ইবনু সালামাহ্ (রাঃ) হতে বর্ণিত। তিনি বলেন, যখন আমার সম্প্রদায় রাসূলুল্লাহ (সা.)-এর নিকট থেকে ফিরে আসলো তখন তারা বলল যে, তিনি বলছেন, তোমাদের ইমামতি করবে সে-ই যে তোমাদের মধ্যে কুরআন বেশি পড়তে পারে। তিনি আরো বলেন, তখন তারা আমাকে আহ্বান করল এবং আমাকে রুকু সিজদা শিখিয়ে দিল। তারপর আমি তাদের নিয়ে সালাত আদায় করতাম। তখন আমরা গায়ে থাকত একখানা কাটা চাদর। তারা আমার পিতাকে বলতো, আপনি কি আমাদের হাতে আপনার ছেলের নিতম্ব ঢাকবেন না?                                                             সহীহ: বুখারী ৩৪০২, আবু দাউদ ৫৮৬, সহীহ ইবনু খুযায়মা ১৫১২, সহীহ আবু দাউদ ৫৯৯-৬০২।
768 | পরিচ্ছেদঃ ১৭: কোন পুরুষের এমন কাপড়ে সালাত আদায় করা যার কিছু অংশ তার স্ত্রীর উপর থাকে                                                                                                                             হাদিস একাডেমি নাম্বারঃ ৭৬৮, আন্তর্জাতিক নাম্বারঃ                         ৭৬৯                                                                                                                                         ৭৬৮. ইসহাক ইবনু ইব্রাহীম (রহ.) ..... ‘আয়িশাহ্ (রাঃ) হতে বর্ণিত। তিনি বলেন, রাসূলুল্লাহ (সা.) রাতে সালাত আদায় করতেন তখন আমি থাকতাম তার পাশে ঋতুমতী অবস্থায়। তখন আমার গায়ে একখানা চাদর থাকত যার কিয়দংশ থাকত রাসূলুল্লাহ (সা.) -এর গায়ে।                                                             সহীহ: মুসলিম ৫১৪, আবু দাউদ ৩৭০, ইবনু মাজাহ ৩৯৪, ৬৫২।
769 | পরিচ্ছেদঃ ১৮: পুরুষের এমন এক বস্ত্রে সালাত আদায় করা যার কোন অংশ কাঁধের উপর না থাকে                                                                                                                             হাদিস একাডেমি নাম্বারঃ ৭৬৯, আন্তর্জাতিক নাম্বারঃ                         ৭৭০                                                                                                                                         ৭৬৯. মুহাম্মাদ ইবনু মানসূর (রহ.) ..... আবূ হুরায়রাহ্ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: তোমাদের কেউ যেন এমন এক কাপড়ে সালাত আদায় না করে যার কিছু অংশ তার কাঁধে না থাকে।                                                             সহীহ: বখারী ৩৫৯ মুসলিম ৫১৬, ইরওয়াউল গালীল ২৭৫, সহীহ আবু দাউদ ৬৩৭।
770 | পরিচ্ছেদঃ ১৯: রেশমী বস্ত্রে সালাত আদায় করা                                                                                                                             হাদিস একাডেমি নাম্বারঃ ৭৭০, আন্তর্জাতিক নাম্বারঃ                         ৭৭১                                                                                                                                         ৭৭০. কুতায়বাহ্ ও ‘ঈসা ইবনু হাম্মাদ (রহ.) ..... ‘উকবাহ্ ইবনু ‘আমির (রাঃ) হতে বর্ণিত। তিনি বলেন, রাসূলুল্লাহ (সা.) -কে একটি রেশমী কাবা হাদিয়্যাহ দেয়া হয়েছিল। তিনি (সা.) তা পরে সালাত আদায় করলেন। কিন্তু সালাত আদায় করে অতি দ্রুত অপছন্দকারীর ন্যায় তা খুলে ফেললেন। অতঃপর তিনি (সা.) বলেন, এটা মুত্তাকীদের জন্যে উপযুক্ত নয়।                                                             সহীহ: বুখারী ৩৭৫, মুসলিম ২০৭৫।
771 | পরিচ্ছেদঃ ২০: নকশাযুক্ত কাপড়ে সালাত আদায় করা                                                                                                                             হাদিস একাডেমি নাম্বারঃ ৭৭১, আন্তর্জাতিক নাম্বারঃ                         ৭৭২                                                                                                                                         ৭৭১. ইসহাক ইবনু ইব্রাহীম ও কুতায়বাহ্ ইবনু সাঈদ (রহ.) ..... ‘আয়িশাহ্ (রাঃ) হতে বর্ণিত। রাসূলুল্লাহ (সা.) নকশা করা কাপড়ে সালাত আদায় করলেন। তারপর বললেন, এর নকশা আমাকে অন্যমনস্ক করে দিয়েছে। এটা আবু জাহম-এর কাছে নিয়ে যাও এবং আমার জন্যে নকশাবিহীন মোটা চাদর আনাও।                                                             সহীহ: বুখারী ৭৫২, মুসলিম ৫৫৬, ইবনু মাজাহ ৩৫৫০।
772 | পরিচ্ছেদঃ ২১: লাল কাপড়ে সালাত আদায় করা                                                                                                                             হাদিস একাডেমি নাম্বারঃ ৭৭২, আন্তর্জাতিক নাম্বারঃ                         ৭৭৩                                                                                                                                         ৭৭২. মুহাম্মাদ ইবনু বাশশার (রহ.) ..... আবূ জুহায়ফাহ্ (রাঃ) হতে বর্ণিত। রাসূলুল্লাহ (সা.) লাল ডোরাযুক্ত জুব্বা পরে বের হলেন এবং একটি তীর পুঁতে তার দিকে সালাত আদায় করলেন, যার অপর দিক দিয়ে কুকুর, নারী এবং গাধা যাতায়াত করছিল।                                                             সহীহ: বুখারী ৩৭৬, ৪৯৯; মুসলিম ৫০৩।
773 | পরিচ্ছেদঃ ২২: চাদরে সালাত আদায় করা                                                                                                                             হাদিস একাডেমি নাম্বারঃ ৭৭৩, আন্তর্জাতিক নাম্বারঃ                         ৭৭৪                                                                                                                                         ৭৭৩. ‘আমর ইবনু মানসূর (রহ.) ..... খিলাস ইবনু ‘আমর (রহ.) হতে বর্ণিত। তিনি বলেন, আমি ‘আয়িশাহ্ (রাঃ)-কে বলতে শুনেছি যে, আমি এবং আবুল কাসিম রাসূলুল্লাহ (সা.) একই চাদরে থাকতাম আর তখন আমি বেশী হায়যগ্রস্ত হতাম। যদি আমা হতে কিছু তার গায়ে লাগত তাহলে তিনি তা ধুয়ে ফেলতেন, এর অতিরিক্ত ধুতেন না এবং তাতেই সালাত আদায় করতেন। তারপর আবার আমার সঙ্গে অবস্থান করতেন। যদি আমা হতে কিছু তার দেহে লাগত তিনি তা-ই ধুতেন, তাছাড়া আর কোন অংশ ধুতেন না।                                                             সহীহ: আবু দাউদ ২৬৯, দারিমী ১০১৩। [দ্রঃ ২৮৬]
774 | পরিচ্ছেদঃ ২৩: মোজা পরে সালাত আদায় করা                                                                                                                             হাদিস একাডেমি নাম্বারঃ ৭৭৪, আন্তর্জাতিক নাম্বারঃ                         ৭৭৫                                                                                                                                         ৭৭৪. মুহাম্মাদ ইবনু 'আবদুল আ'লা (রহ.) ..... হাম্মাম (রহ.) হতে বর্ণিত। তিনি বলেন, আমি জারীর (রাঃ)-কে দেখলাম যে, তিনি প্রস্রাব করলেন, তারপর পানি আনিয়ে উযূ করলেন এবং মোজার উপর মাসেহ করলেন। পরে উঠে সালাত আদায় করলেন। এ বিষয়ে তাঁকে প্রশ্ন করা হলে তিনি বললেন, আমি রাসূলুল্লাহ (সা.) -কে এরূপ করতে দেখেছি।                                                             সহীহ: বুখারী ৩৮৭, মুসলিম ২৭২, ইবনু মাজাহ ৫৪৩।
775 | পরিচ্ছেদঃ ২৪: উভয় জুতা/স্যান্ডেল পরিহিত অবস্থায় সালাত                                                                                                                             হাদিস একাডেমি নাম্বারঃ ৭৭৫, আন্তর্জাতিক নাম্বারঃ                         ৭৭৬                                                                                                                                         ৭৭৫. ‘আমর ইবনু ‘আলী (রহ.) ..... আবূ মাসলামাহ্ সা'ঈদ ইবনু ইয়াযীদ বাসরী (রহ.) হতে বর্ণিত। তিনি বলেন, আমি আনাস ইবনু মালিক (রাঃ)-কে প্রশ্ন করলাম, রাসূলুল্লাহ (সা.) - জুতা পরে সালাত আদায় করতেন কি? তিনি বললেন, হ্যাঁ।                                                             সহীহ: বুখারী ৩৮৬, মুসলিম ৫৫৫, তিরমিযী ৪০১।
776 | পরিচ্ছেদঃ ২৫: ইমাম তাঁর জুতা কোথায় রাখবেন?                                                                                                                             হাদিস একাডেমি নাম্বারঃ ৭৭৬, আন্তর্জাতিক নাম্বারঃ                         ৭৭৭                                                                                                                                         ৭৭৬. উবায়দুল্লাহ ইবনু সাঈদ ও শু’আয়ব ইবনু ইউসুফ (রহ.)… আব্দুল্লাহ ইবনু সায়িব (রাঃ) হতে বর্ণিত। রাসূলুল্লাহ (সা.) আল মক্কা বিজয়ের দিন সালাত আদায় করলেন। তিনি তার জুতা তার বাম দিকে রাখলেন।                                                             সহীহ: আবু দাউদ ৬৪৮, ইবনু মাজাহ ১৪৩১, সহীহ ইবনু খুযায়মাহ্ (৩/১০৬) হাঃ ১০১৪।
777 | পরিচ্ছেদঃ ১: জামাআত ও ইমামাত - ‘আলিম এবং মর্যাদাবানদের ইমামাত                                                                                                                             হাদিস একাডেমি নাম্বারঃ ৭৭৭, আন্তর্জাতিক নাম্বারঃ                         ৭৭৮                                                                                                                                         ৭৭৭. ইসহাক ইবনু ইবরাহীম ও হান্নাদ ইবনুল সারী (রহ.)…. আব্দুল্লাহ ইবন মাসউদ (রাঃ) হতে বর্ণিত। তিনি বলেন রাসূলুল্লাহ (সা.) যখন মৃত্যুবরণ করলেন, আনসার সম্প্রদায় বললেন, আমাদের মধ্যে হতে একজন ‘আমির হবে আর তোমাদের মধ্য থেকে একজন ‘আমীর হবে তাঁদের কাছে ‘উমার (রাঃ) এসে বললেন, তোমরা কি জান না যে, রাসূলুল্লাহ (সা.) আবূ বাকর (রাঃ)-কে আদেশ দিয়েছিলেন, লোকের ইমাম হয়ে সালাত আদায় করতে। অতএব তোমাদের মধ্যে কার মন চায় আবূ বাকরের আগে যেতে? তাঁরা বললেন, নাউযুবিল্লাহ! আমরা আবূ বাকর (রাঃ)-এর আগে যেতে চাই না।                                                             হাসানঃ বায়হাকির সুনানুল কুবরা (৮/১৫২)
778 | পরিচ্ছেদঃ ২: অত্যাচারী শাসকদের সঙ্গে সালাত আদায় করা                                                                                                                             হাদিস একাডেমি নাম্বারঃ ৭৭৮, আন্তর্জাতিক নাম্বারঃ                         ৭৭৯                                                                                                                                         ৭৭৮. যিয়াদ ইবনু আইয়ূব (রহ.) আবুল আলিয়াহ আল বাররা (রহ.) হতে বর্ণিত। তিনি বলেন, যিয়াদ দেরীতে সালাত আদায় করলেন। তারপর ইবনুস্ সামিত (রাঃ) আমার কাছে আসলে আমি তার জন্যে একখান কুরসী পেতে দিলাম। তিনি তার উপর বসলেন, আমি তাঁর কাছে যিয়াদ-এর কাণ্ড বর্ণনা করলাম, তিনি তাঁর ওষ্ঠদ্বয় কামড়ে ধরলেন এবং আমার উরুদেশ চেপে ধরলেন এবং বললেন, আমি আবূ যার (রাঃ)-কে প্রশ্ন করেছিলাম যেমন তুমি আমাকে প্রশ্ন করলে। তারপর তিনি আমার উরুতে হাত মারলেন, যেমন আমি তোমার উরুতে হাত মেরেছি। এরপর বললেন, আমি রাসূলুল্লাহ (সা.)-কে প্রশ্ন করেছিলাম যেরূপ তুমি আমাকে প্রশ্ন করলে। এতে তিনি আমার উরুতে হাত মারলেন যেমন আমি তোমার উরুতে হাত মেরেছি। এরপর রাসূলুল্লাহ (সা.) বলেছিলেন, সালাত যথাসময়ে আদায় কর। যদি তাদের সাথে সালাত পাও তবে আদায় করে নিবে। কিন্তু এ কথা বলো না যে, আমি সালাত আদায় করে ফেলেছি। এখন আর আদায় করব না।                                                             সহীহ: মুসলিম ৬৪৮, বুখারী'র “আদাবুল মুফরাদ" ৯৫৪, সহীহ: ইবনু খুযায়মাহ (৩/৬৬), হাঃ ১৬৩৭, ইওয়াউল গালীল ৪৮৩।
779 | পরিচ্ছেদঃ ২: অত্যাচারী শাসকদের সঙ্গে সালাত আদায় করা                                                                                                                             হাদিস একাডেমি নাম্বারঃ ৭৭৯, আন্তর্জাতিক নাম্বারঃ                         ৭৮০                                                                                                                                         ৭৭৯. ‘উবায়দুল্লাহ ইবনু সা'ঈদ (রহ.) ..... 'আবদুল্লাহ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন, হয়ত তোমরা এমন লোকের দেখা পাবে যারা অসময়ে সালাত আদায় করবে। যদি তোমরা তাদের পাও, তাহলে সময়মত সালাত আদায় করবে এবং তাদের সাথেও সালাত আদায় করবে এবং তা নফল ধরে নিবে।                                                             হাসান: ইবনু মাজাহ ১২৫৫, মুসনাদে আহমাদ ৩৬০১, সহীহ: ইবনু খুযায়মাহ ১৬৪০।
780 | পরিচ্ছেদঃ ৩: ইমাম হওয়ার যোগ্য ব্যক্তি কে?                                                                                                                             হাদিস একাডেমি নাম্বারঃ ৭৮০, আন্তর্জাতিক নাম্বারঃ                         ৭৮১                                                                                                                                         ৭৮০. কুতায়বাহ (রহ.) ..... আবূ মাস্'উদ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন, দলের ইমামতি করবে ঐ ব্যক্তি, যে তাদের মধ্যে আল্লাহর কিতাব বেশী ভালো পাঠ করে। যদি তারা সকলেই কিরাআতে সমান-সমান হয়, তাহলে তাদের মধ্যে যে আগে হিজরত করেছে। যদি তারা সকলেই হিজরতে সমান-সমান হয়, তবে তাদের মধ্যে যে সুন্নাহ সম্পর্কে বেশী জ্ঞাত। যদি তারা সুন্নাহতেও সমান সমান হয়, তাহলে যার বয়স বেশী সে ব্যক্তি। আর তুমি কোন ব্যক্তির ইমামাতের স্থানে ইমামাত করবে না। আর তুমি কারো জন্যে নির্ধারিত সম্মানের স্থানে উপবেশন করবে না, হ্যা যদি তিনি তোমাকে অনুমতি দেন।                                                             সহীহ: মুসলিম ৬৭৩, আবু দাউদ ৫৮৪, তিরমিযী ২৩৫, ইবনু মাজাহ ৯৮০, মুসনাদে হুমায়দী ৪৫৭, ইবনু খুযায়মাহ (৩/৪) ১৫০৭।
781 | পরিচ্ছেদঃ ৪: যে বয়সে বড় তাকে ইমাম মনোনীত করা                                                                                                                             হাদিস একাডেমি নাম্বারঃ ৭৮১, আন্তর্জাতিক নাম্বারঃ                         ৭৮২                                                                                                                                         ৭৮১. হাজিব ইবনু সুলায়মান আল মানবিজী (রহ.) ... মালিক ইবনু হুওয়াইরিস (রাঃ) হতে বর্ণিত। তিনি বলেন, এক সময় আমি এবং আমার এক চাচাত ভাই রাসূলুল্লাহ (সা.)-এর কাছে আসালাম। অন্য এক সময় বলেছেন, আমি এবং আমার এক সাথী রাসূলুল্লাহ (সা.)-এর কাছে আসালাম তিনি বললেন, যখন তোমরা সফর করবে, তখন তোমরা আযান দিবে এবং ইকামাত বলবে আর তোমাদের ইমামতি করবে তোমাদের মাঝে যে বয়সে বড়।                                                             সহীহ: বুখারী ৬৩০, মুসলিম ৬৭৪। [দ্রঃ ৬৩৪]
782 | পরিচ্ছেদঃ ৫: একদল লোকের এমন স্থানে একত্রিত হওয়া যেখানে সকলেই সমান                                                                                                                             হাদিস একাডেমি নাম্বারঃ ৭৮২, আন্তর্জাতিক নাম্বারঃ                         ৭৮৩                                                                                                                                         ৭৮২. ‘উবায়দুল্লাহ ইবনু সাঈদ (রহ.) ..... আবু সাঈদ (রাঃ)-এর সূত্রে নবী (সা.) হতে বর্ণিত। তিনি বলেন, যখন তিন ব্যক্তি একত্রিত হবে তখন তাদের একজন ইমামতি করবেন আর তাদের মধ্যে ইমামাতের বেশী উপযুক্ত ব্যক্তি হলো তিনি যার কিরাআত সবচেয়ে উত্তম।                                                             সহীহ: মুসলিম ৬৭২, দারিমী ১২৫৪, সহীহ: ইবনু খুযায়মাহ ১৫০৮।
783 | পরিচ্ছেদঃ ৬: যদি দলে সর্দার শাসক থাকেন                                                                                                                             হাদিস একাডেমি নাম্বারঃ ৭৮৩, আন্তর্জাতিক নাম্বারঃ                         ৭৮৪                                                                                                                                         ৭৮৩. ইব্রাহীম ইবনু মুহাম্মাদ আত্ তায়মী (রহ.) ..... আবূ মাস'ঊদ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: কোন ব্যক্তির অধিকারে ইমামতি করা যাবে না এবং তার বসার জায়গায় বসা যাবে না। তবে হ্যা তার অনুমতি পেলে।                                                             সহীহ: মুসলিম ৬৭৩, আবু দাউদ ৫৮৪, তিরমিযী ২৩৫, ইবনু মাজাহ ৯৮০, মুসনাদে হুমায়দী ৪৫৭, ইবনু খুযায়মাহ (৩/৪) ১৫০৭। [দ্রঃ ৭৮০]
784 | পরিচ্ছেদঃ ৭: প্রজার ইমামাতের সময় শাসক আসলে                                                                                                                             হাদিস একাডেমি নাম্বারঃ ৭৮৪, আন্তর্জাতিক নাম্বারঃ                         ৭৮৫                                                                                                                                         ৭৮৪. কুতায়বাহ্ (রহ.) ..... সাহল ইবনু সা'দ (রাঃ) হতে বর্ণিত। রাসূলুল্লাহ (সা.)-এর নিকট খবর পৌছল যে, বানূ ‘আমর ইবনু আওফ-এর মাঝে কোন বিরোধ দেখা দিয়েছে। রাসূলুল্লাহ (সা.) কিছু লোকসহ তাদের মাঝে মীমাংসা করার জন্যে বের হলেন, রাসূলুল্লাহ (সা.)-সেখানে কাজে আটকা পড়লেন ইত্যবসরে যুহরের সময় হলো। বিলাল (রাঃ) আবূ বাকর (রাঃ)-এর কাছে এসে বললেন, হে আবূ বাকর (রাঃ)! রাসূলুল্লাহ (সা.) তো আটকা পড়েছেন, আর এদিকে সালাতের সময় হয়েছে আপনি কি লোকেদের ইমাম হবেন? তিনি বললেন, হ্যা যদি তুমি ইচ্ছা কর! তখন বিলাল (রাঃ) ইকামাত বললেন, আর আবূ বাকর (রাঃ) সামনে অগ্রসর হলেন। তিনি লোকেদের নিয়ে সালাতের তাকবীর বললেন, এদিকে রাসূলুল্লাহ (সা.) হেঁটে এসে কাতারে দাঁড়ালেন। আর লোকেরা হাত তালি দিতে লাগলেন। আবূ বাকর (রাঃ) সালাতের মধ্যে এদিক সেদিক তাকাতেন না। যখন লোকেরা বারবার এরূপ করতে লাগলেন তখন তিনি লক্ষ্য করে দেখলেন যে, রাসূলুল্লাহ (সা.) উপস্থিত। রাসূলুল্লাহ (সা.) তাঁকে ইশারায় সালাত আদায় করতে আদেশ করলেন। আবূ বাকর (রাঃ) তার হস্তদ্বয় উত্তোলন করে আল্লাহর প্রশংসা করলেন এবং পেছনে সরে এসে কাতারে শামিল হলেন। রাসূলুল্লাহ (সা.) সম্মুখে অগ্রসর হয়ে লোকেদের নিয়ে সালাত আদায় করলেন। তিনি সালাত শেষে লোকেদের দিকে ফিরে বললেন, হে লোক সকল! তোমাদের কি হলো যে, সালাতে কোন সমস্যা দেখা দিলে তোমরা হাত তালি দিতে শুরু কর? হাত তালি দেয়া তো নারীদের জন্যে। সালাতে কারো কোন সমস্যা দেখা দিলে সে যেন ‘সুবহানাল্ল-হ' বলে। কেননা সুবহানাল্লাহ বলতে শুনলে সকলেই তার দিকে তাকাবে। (তারপর তিনি বললেন) হে আবু বাকর! আমি যখন তোমার প্রতি ইশারা করলাম তখন সালাত আদায় করা থেকে তোমাকে কোন বস্তু ক্ষান্ত রাখলো? আবূ বাকর (রাঃ) বললেন, রাসূলুল্লাহ (সা.) -এর সম্মুখে আবূ কুহাফাহ-এর পুত্রের ইমামাত করা শোভা পায় না।                                                             সহীহ: বুখারী ১২৩৪, মুসলিম ৪২১, ইবনু মাজাহ ১০৩৫।
785 | পরিচ্ছেদঃ ৮: অধীনস্থের পেছনে শাসকের সালাত আদায় করা                                                                                                                             হাদিস একাডেমি নাম্বারঃ ৭৮৫, আন্তর্জাতিক নাম্বারঃ                         ৭৮৬                                                                                                                                         ৭৮৫. আলী ইবনু হুজর (রহ.)…. আনাস (রাঃ) হতে বর্ণিত। তিনি বলেন, রাসূলুল্লাহ (সা.) সর্বশেষ যে সালাত লোকেদের সঙ্গে জামা'আতে আদায় করলেন তা ছিল আবূ বাকর (রাঃ)-এর পেছনে। তিনি এক কাপড়ে সালাত আদায় করেছিলেন এবং বিপরীত দিক হতে কাঁধের ওপর কাপড় পরে বুকের ওপর এর দু’প্রান্তে গিট দিয়ে নিয়েছিলেন।                                                             সহীহ: মুসনাদে আহমাদ ১২৬৩৮, নাসায়ী’র “সুনানুল কুবরা” (৮৬০)।
786 | পরিচ্ছেদঃ ৮: অধীনস্থের পেছনে শাসকের সালাত আদায় করা                                                                                                                             হাদিস একাডেমি নাম্বারঃ ৭৮৬, আন্তর্জাতিক নাম্বারঃ                         ৭৮৭                                                                                                                                         ৭৮৬. মুহাম্মাদ ইবনুল মুসান্না (রহ.) ..... ‘আয়িশাহ (রাঃ) হতে বর্ণিত। আবূ বাকর (রাঃ) লোকেদের ইমাম হয়ে সালাত আদায় করলেন, আর রাসূলুল্লাহ (সা.) ছিলেন তার পেছনের কাতারে।                                                             সহীহ: তিরমিযী ৩৬২, মুসনাদে আহমাদ ২৫২৯৫, ইবনু মাজাহ ১২৩২-১২৩৩, সহীহ: ইবনু খুযায়মাহ ১৬২০।
787 | পরিচ্ছেদঃ ৯: সাক্ষাৎকারীর ইমামাত                                                                                                                             হাদিস একাডেমি নাম্বারঃ ৭৮৭, আন্তর্জাতিক নাম্বারঃ                         ৭৮৮                                                                                                                                         ৭৮৭. সুওয়াইদ ইবনু নাসর (রহ.)…. মালিক ইবনু হুওয়াইরিস (রাঃ) হতে বর্ণিত। তিনি বলেন, আমি রাসূলুল্লাহ (সা.)-কে বলতে শুনেছি যখন তোমাদের কেউ কোন দলের সাক্ষাতের জন্যে যায় তখন সে যেন তাদের ইমামাত না করে।                                                             সহীহ: আবূ দাউদ ৫৯৬, তিরমিযী ৩৫৬, সহীহ: ইবনু খুযায়মাহ ১৫২০।
788 | পরিচ্ছেদঃ ১০: অন্ধের ইমামাত                                                                                                                             হাদিস একাডেমি নাম্বারঃ ৭৮৮, আন্তর্জাতিক নাম্বারঃ                         ৭৮৯                                                                                                                                         ৭৮৮. হারূন ইবনু 'আবদুল্লাহ ও হারিস ইবনু মিসকীন (রহ.) ..... মাহমূদ ইবনু রবী (রহ.) হতে বর্ণিত আছে যে, ইবান ইবনু মালিক (রাঃ) তার দলের লোকের ইমামতি করতেন আর তিনি ছিলেন অন্ধ। তিনি রাসূলুল্লাহ (সা.) -কে বললেন, অনেক সময় অন্ধকার, বৃষ্টি এবং বন্যা হয়, আর আমি একজন অন্ধ ব্যক্তি। অতএব, হে আল্লাহর রসূল! আপনি আমার বাড়িতে একজায়গায় একবার সালাত আদায় করুন। আমি ঐ জায়গায় সালাতের জন্যে ঠিক করে নিব। রাসূলুল্লাহ (সা.) তার বাড়িতে এসে জিজ্ঞেস করলেন, আমার কোথায় সালাত আদায় করাকে তুমি পছন্দ কর? তখন তিনি তার ঘরের একটা জায়গা দেখিয়ে দিলেন, তখন রাসূলুল্লাহ (সা.) সেখানে সালাত আদায় করলেন।                                                             সহীহ: বুখারী ৬৬৭, মুসলিম ৩৩।
789 | পরিচ্ছেদঃ ১১: বালেগ হওয়ার পূবে ইমামাত                                                                                                                             হাদিস একাডেমি নাম্বারঃ ৭৮৯, আন্তর্জাতিক নাম্বারঃ                         ৭৯০                                                                                                                                         ৭৮৯. মূসা ইবনু আবদুর রহমান আল মাসরূকী (রহ.) ..... ‘আমর ইবনু সালামাহ্ আল জারমী (রহ.) হতে বর্ণিত। তিনি বলেন, আমাদের কাছে আরোহী যাত্রীগণ আসতেন, আমরা তাদের কাছে কুরআন শিক্ষা করতাম। আমার পিতা নবী (সা.)-এর কাছে আসলে তিনি বলেন, তোমাদের মধ্যে যে কুরআন অধিক জানে সেই ইমামতি করবে। আমার পিতা এসে বললেন, আল্লাহর রসূল (সা.) বলেছেন, তোমাদের মধ্যে যে অধিক কুরআন জানে সে ইমামতি করবে। অতঃপর তারা লক্ষ্য করল যে, আমি তাদের মধ্যে সবচেয়ে বেশি কুরআন জানি, তাই আমি তাদের ইমামতি করতাম আর তখন আমি ছিলাম আট বছরের বালক।                                                             সহীহ: বুখারী ৪৩০২, আবু দাউদ ৫৮৫। [দ্রঃ ৬৩৬]
790 | পরিচ্ছেদঃ ১২: ইমামকে দেখলে দাঁড়ানো                                                                                                                             হাদিস একাডেমি নাম্বারঃ ৭৯০, আন্তর্জাতিক নাম্বারঃ                         ৭৯১                                                                                                                                         ৭৯০. ‘আলী ইবনু হুজুর (রহ.) ..... আবু কতাদাহ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: যখন সালাতের ইক্বামাত দেয়া হয় তখন তোমরা আমাকে না দেখা পর্যন্ত দাঁড়াবে না।                                                             সহীহ: বুখারী ৬৩৭, মুসলিম ৬০৪। [দ্রঃ ৬৮৭]
791 | পরিচ্ছেদঃ ১৩: ইক্বামাতের পর ইমামের কোন প্রয়োজন দেখা দিলে                                                                                                                             হাদিস একাডেমি নাম্বারঃ ৭৯১, আন্তর্জাতিক নাম্বারঃ                         ৭৯২                                                                                                                                         ৭৯১. যিয়াদ ইবনু আইয়ূব (রহ.) ..... আনাস (রাঃ) হতে বর্ণিত। তিনি বলেন, সালাতের ইক্বামাত বলা হলো আর রাসূলুল্লাহ (সা.) এক ব্যক্তির সঙ্গে একান্তে কথা বলছিলেন। অতঃপর তিনি সালাতের জন্যে দাঁড়ালেন এমন সময় যে, তখন লোকেরা ঘুমিয়ে পড়েছিল।                                                             সহীহ: বুখারী ৬৪২, মুসলিম ৩৭৬, তিরমিযী ৮২৩।
792 | পরিচ্ছেদঃ ১৪: মুসল্লায় দাঁড়ানোর পর ইমামের স্মরণ হলো যে, তিনি পবিত্র নন                                                                                                                             হাদিস একাডেমি নাম্বারঃ ৭৯২, আন্তর্জাতিক নাম্বারঃ                         ৭৯৩                                                                                                                                         ৭৯২. ‘আমর ইবনু উসমান ইবনু সাঈদ ইবনু কাসীর (রহ.) ..... আবূ হুরায়রাহ (রাঃ) হতে বর্ণিত। তিনি বলেন, সালাতের ইক্বামাত বলা হলো, লোকেরা তাদের কাতার ঠিক করল। রাসূলুল্লাহ (সা.) বের হলেন, যখন তিনি তাঁর মুসল্লায় দাঁড়ালেন, তখন তার স্মরণ হলো, তিনি গোসল করেননি। তখন তিনি লোকেদের বললেন, তোমরা তোমাদের স্থানে থাক। তারপর তিনি ঘরে গেলেন। পরে বের হলেন, তখন তার মাথা হতে পানি বেয়ে পড়ছিল। তিনি গোসল করলেন, তখনো আমরা কাতারেই ছিলাম।                                                             সহীহ: বুখারী ৬৩৯, মুসলিম ৬০৫, সহীহ: আবু দাউদ ২৩২-২৩৩।
793 | পরিচ্ছেদঃ ১৫: ইমাম অনুপস্থিত থাকলে ভারপ্রাপ্ত নিযুক্ত করা                                                                                                                             হাদিস একাডেমি নাম্বারঃ ৭৯৩, আন্তর্জাতিক নাম্বারঃ                         ৭৯৪                                                                                                                                         ৭৯৩. আহমাদ ইবনু ‘আবদাহ (রহ.) ..... সাহল ইবনু সা'দ (রাঃ) হতে বর্ণিত। বানু আমর ইবনু ‘আওফ-এর মধ্যে ঝগড়া হচ্ছিল। এ খবর রাসূলুল্লাহ (সা.) -এর কাছে পৌছলো তিনি যুহরের সালাত আদায় করে তাদের মধ্যে আপোস করে দেবার জন্যে তাদের কাছে গেলেন। তারপর তিনি বিলাল (রাঃ) বলেন, বিলাল! যখন ‘আসরের সালাতের সময় হয় আর আমি আসতে না পারি তখন আবূ বাকর (রাঃ)-কে বলবে, সে যেন লোকেদের নিয়ে সালাত আদায় করে। যখন সালাতের সময় হলো তখন বিলাল (রাঃ) আযান দিলেন। তারপর ইক্বামাত বললেন এবং আবূ বাকর (রাঃ)-কে বললেন, সামনে যান, তখন আবূ বাকর (রাঃ) সামনে গিয়ে সালাত শুরু করলেন। তারপর রসুলল্লাহ (সা.) আসলেন এবং লোকেদের কাতারের মধ্যে দিয়ে এসে আবূ বাকর (রাঃ)-এর পেছনে দাঁড়ালেন। লোকেরা হাততালি দিয়ে ইশারা করলেন। আর আবূ বাকর (রাঃ) সালাতে দাঁড়ালে কোন দিকে লক্ষ্য করতেন না। যখন তিনি দেখলেন তাদের হাততালি বন্ধ হচ্ছে না তখন তিনি লক্ষ্য করলেন, রাসূলুল্লাহ (সা.) -এর সালাত চালিয়ে যাওয়া ইশারার জন্যে তিনি আল্লাহর শোকর আদায় করলেন। তারপর আবূ বাকর (রাঃ) পেছনে সরে আসলেন। রসুলুল্লাহ (সা.) তা দেখে সামনে অগ্রসর হলেন এবং লোকেদের নিয়ে সালাত আদায় করলেন। যখন সালাত শেষ করলেন তখন তিনি বললেন, হে আবূ বাকর! আমি যখন তোমাকে ইঙ্গিত করলাম তখন তুমি পিছে সরে আসা থেকে কেন ক্ষান্ত থাকলে না! তিনি বললেন, আবু কুহাফার পুত্রের জন্যে রাসূলুল্লাহ (সা.) -এর ইমামতি করা শোভা পায় না। রাসূলুল্লাহ (সা.) লোকেদের বললেন, যখন তোমাদের কোন সমস্যা দেখা দেয় তখন পুরুষরা 'সুবহা-নাল্ল-হ' বলবে আর নারীরা ‘হাত তালি দিবে।                                                             সহীহঃ বুখারী ৬৮৪, মুসলিম ৪২১। [দ্রঃ ৭৮৫]
794 | পরিচ্ছেদঃ ১৬: ইমামের পিছনে ইকতিদা করা                                                                                                                             হাদিস একাডেমি নাম্বারঃ ৭৯৪, আন্তর্জাতিক নাম্বারঃ                         ৭৯৫                                                                                                                                         ৭৯৪. হান্নাদ ইবনুস সারী (রহ.) ..... আনাস (রাঃ) হতে বর্ণিত। একদিন রাসূলুল্লাহ (সা.) ঘোড়া থেকে ডান দিকে পড়ে গেলেন। লোকেরা তাঁকে দেখতে (তার ঘরে) প্রবেশ করল। ইতোমধ্যে সালাতের সময় হলো। তিনি সালাত আদায় করে বললেন, ইমাম বানানো হয়, তাঁর অনুসরণ করার জন্যে। যখন তিনি রুকু করেন তখন তোমরাও রুকূ করবে। আর যখন মাথা উঠান তখন তোমরা মাথা উঠাবে, আর যখন সিজদা করেন তখন তোমরাও সিজদা করবে, আর যখন ইমাম “সামি আল্ল-হু লিমান হামিদাহ” (যে ব্যক্তি আল্লাহর প্রশংসা করেন, আল্লাহ তা শুনে থাকেন) বলেন, তখন তোমরা বলবে, “রব্বানা লাকাল হাম্‌দ” (হে আমাদের প্রতিপালক! তোমার জন্য সকল প্রশংসা)।                                                             সহীহ: বুখারী ৮০৫, মুসলিম ৪১১, ইবনু মাজাহ ১৪৩৮ ইরওয়াউল গালীল ৩৯৪।
795 | পরিচ্ছেদঃ ১৭: যে ইমামের ইকতিদা করেছে তার ইকতিদা করা                                                                                                                             হাদিস একাডেমি নাম্বারঃ ৭৯৫, আন্তর্জাতিক নাম্বারঃ                         ৭৯৬                                                                                                                                         ৭৯৫. সুওয়াইদ ইবনু নাসর (রহ.) .... আবু সাঈদ আল খুদরী (রাঃ) হতে বর্ণিত। নবী (সা.) তাঁর সাহাবীদের মধ্যে লক্ষ্য করলেন সম্মুখের সারি থেকে পেছনে সরে থাকা। তিনি বললেন, তোমরা সম্মুখে এগিয়ে আসো এবং আমার অনুসরণ কর। আর তোমাদের পরবর্তীগণ তোমাদের অনুসরণ করবে। যে সম্প্রদায় সর্বদা সম্মুখের কাতার থেকে পেছনে থাকতে চাইবে, আল্লাহ তা'আলা তাদের পেছনে করে দিবেন।                                                             সহীহ: মুসলিম ৪৩৮, আবু দাউদ ৬৮০, ইবনু মাজাহ ৯৭৮, সহীহ: ইবনু খুযায়মাহ ১৬১২।
796 | পরিচ্ছেদঃ ১৭: যে ইমামের ইকতিদা করেছে তার ইকতিদা করা                                                                                                                             হাদিস একাডেমি নাম্বারঃ ৭৯৬, আন্তর্জাতিক নাম্বারঃ                         ৭৯৭                                                                                                                                         ৭৯৬. সুওয়াইদ্ ইবনু নাসর (রহ.) .... আবূ নাযরাহ (রহ.) সূত্রেও অনুরূপ হাদীস বর্ণিত রয়েছে।                                                             সহীহ: মুসলিম ৪৩৮, সহীহ: ইবনু খুযায়মাহ ১৫৬০।
797 | পরিচ্ছেদঃ ১৭: যে ইমামের ইকতিদা করেছে তার ইকতিদা করা                                                                                                                             হাদিস একাডেমি নাম্বারঃ ৭৯৭, আন্তর্জাতিক নাম্বারঃ                         ৭৯৮                                                                                                                                         ৭৯৭. মাহমূদ ইবনু গয়লান (রহ.) ..... ‘আয়িশাহ্ (রাঃ) হতে বর্ণিত। রাসূলুল্লাহ (সা.) আবূ বাকর (রাঃ) -কে আদেশ করলেন লোকেদের নিয়ে সালাত আদায় করতে। তিনি বলেন, তখন রাসূলুল্লাহ (সা.) ছিলেন আবূ বাকর (রাঃ)-এর সম্মুখে। তিনি (সা.) বসে সালাত আদায় করলেন আর আবূ বাকর (রাঃ) লোকেদের ইমাম হয়ে সালাত আদায় করলেন। তখন লোকজন ছিল আবূ বাকর (রাঃ)-এর পেছনে।                                                             সহীহ: বুখারী ৬৮৭-৬৩৮, মুসলিম ৪১৮, ইবনু মাজাহ ১২৩২।
798 | পরিচ্ছেদঃ ১৭: যে ইমামের ইকতিদা করেছে তার ইকতিদা করা                                                                                                                             হাদিস একাডেমি নাম্বারঃ ৭৯৮, আন্তর্জাতিক নাম্বারঃ                         ৭৯৯                                                                                                                                         ৭৯৮. ‘উবায়দুল্লাহ ইবনু ফাযালাহ ইবনু ইবরাহীম (রহ.) ..... জাবির (রাঃ) হতে বর্ণিত। তিনি বলেন, রাসূলুল্লাহ (সা.) আমাদের ইমাম হয়ে যুহরের সালাত আদায় করলেন তখন আবূ বাকর (রাঃ) ছিলেন তার পেছনে। যখন রাসূলুল্লাহ (সা.) তাকবীর বললেন তখন আবূ বাকর (রাঃ)-ও তাকবীর বললেন আমাদের শুনাবার জন্যে।                                                             সহীহ: মুসলিম ৪১৩, বায়হাকী (৩/৭৯), সহীহ আবু দাউদ ৬১৯। [দ্রঃ ১২০১]
799 | পরিচ্ছেদঃ ১৮: তিনজন মুসল্লী হলে ইমামের স্থান এবং এ ব্যাপারে মতপার্থক্য                                                                                                                             হাদিস একাডেমি নাম্বারঃ ৭৯৯, আন্তর্জাতিক নাম্বারঃ                         ৮০০                                                                                                                                         ৭৯৯. মুহাম্মাদ ইবনু ‘উবায়দ আল কূফী (রহ.) .... আসওয়াদ ও ‘আলক্বামাহ্ (রহ.) হতে বর্ণিত। তারা বলেন, আমরা দ্বিপ্রহরে ‘আবদুল্লাহ (রাঃ)-এর কাছে গেলাম। তিনি বললেন, শীঘ্রই এমন নেতা আবির্ভূত হবে যারা সালাতের আসল সময়ে সালাত আদায় করা থেকে ক্ষান্ত থাকবে। অতএব তোমরা যথাসময়ে সালাত আদায় করবে। তারপর তিনি আমার এবং তাঁর (আলক্বামাহ্-এর) মধ্যে দাঁড়িয়ে সালাত আদায় করলেন এবং বললেন, আমি রাসূলুল্লাহ (সা.)-কে এমন করতে দেখেছি।                                                             সহীহ: মুসলিম ৫৩৪, আবু দাউদ ৬৮২, মুসনাদে আহমাদ ৪০৩০, সহীহ আবু দাউদ ৬২৬।
800 | পরিচ্ছেদঃ ১৮: তিনজন মুসল্লী হলে ইমামের স্থান এবং এ ব্যাপারে মতপার্থক্য                                                                                                                             হাদিস একাডেমি নাম্বারঃ ৮০০, আন্তর্জাতিক নাম্বারঃ                         ৮০১                                                                                                                                         ৮০০. ‘আবদাহ ইবনু আবদুল্লাহ (রহ.) ..... বুরয়দাহ্ ইবনু সুফইয়ান ইবনু ফারওয়াতুল আসালামী (রহ.) তাঁর দাদার এক গোলাম হতে বর্ণনা করেন। যার নাম ছিল মাস’উদ। তিনি বলেন, আমার কাছে রাসূলুল্লাহ (সা.) এবং আবূ বাকর (রাঃ) আসলেন আবূ বাকর (রাঃ) আমাকে বললেন, হে মাস’উদ! আবূ তামীর-এর কাছে যাও অর্থাৎ তার মনিব-এর কাছে এবং তাকে বল, সে যেন আমাদের জন্যে উটের সওয়ারীর ব্যবস্থা করে, আমাদের জন্যে কিছু সামান ও একজন পথপ্রদর্শক পাঠায় যে আমাদের পথ দেখাবে। আমি আমার মালিকের কাছে গিয়ে এ খবর দিলাম। অতঃপর তিনি আমার সঙ্গে একটি উট, এক মশক দুধ পাঠিয়ে দিলেন। আমি তাদের নিরিবিলি স্থানে নিয়ে গেলাম। এমন সময় সালাতের ওয়াক্ত হলো রাসূলুল্লাহ (সা.) সালাতে দাঁড়ালেন আর আবূ বাকর (রাঃ) তার ডান দিকে দাঁড়ালেন। আমি ইসলাম সম্পর্কে জানতাম। আমিও তাদের সঙ্গে সালাতে শরীক হলাম। অতএব, আমি তাদের পেছনে দাঁড়ালাম। রাসূলুল্লাহ (সা.) আবূ বাকর (রাঃ)-এর বুকে ধাক্কা দিয়ে পিছনে ঠেলে দিলে আমরা দু'জনই তাঁর পিছে দাঁড়ালাম। আবূ আবদুর রহমান (ইমাম নাসায়ী) বলেন, এ বুরয়দাহ্ হাদীস বর্ণনায় নির্ভরযোগ্য নন।                                                             সনদ দুর্বল: নাসায়ী’র “সুনানুল কুবরা” ৮৭৫, সনদে বুরয়দাহ ইবনু সুফইয়ান “শক্তিশালী নয়”।
801 | পরিচ্ছেদঃ ১৯: তিনজন পুরুষ এবং একজন স্ত্রীলোক হলে                                                                                                                             হাদিস একাডেমি নাম্বারঃ ৮০১, আন্তর্জাতিক নাম্বারঃ                         ৮০২                                                                                                                                         ৮০১. কুতায়বাহ্ ইবনু সাঈদ (রহ.) ..... আনাস ইবনু মালিক (রাঃ) হতে বর্ণিত। তাঁর দাদী মুলায়কাহ্ (রাঃ) রাসূলুল্লাহ (সা.)-এর জন্যে খাবার তৈরি করে তাঁকে দাওয়াত করলেন। তিনি তা খেয়ে বললেন, তোমরা উঠ, আমি তোমাদের ইমাম হয়ে সালাত আদায় করব। আনাস (রাঃ) বলেন, অতএব আমি আমাদের একখানা চাটাই আনতে গেলাম। যা অনেক ব্যবহারে কালো হয়ে গিয়েছিল। আমি তাতে পানি ছিটালাম। রাসূলুল্লাহ (সা.) সালাতে দাঁড়ালেন। আমি এবং ইয়াতীম তার পেছনে সারিবদ্ধ হয়ে দাঁড়ালাম আর বয়স্ক স্ত্রীলোকটি আমাদের পেছনে দাঁড়ালেন। তিনি (সা.) আমাদের নিয়ে দু' রাক'আত সালাত আদায় করে (ঘরে) ফিরে গেলেন।                                                             সহীহ: বুখারী ৩৮০, মুসলিম ৬৫৮, সহীহ আবু দাউদ ৬২১-৬২২।
802 | পরিচ্ছেদঃ ২০: দু’জন পুরুষ ও দু'জন স্ত্রীলোক হলে                                                                                                                             হাদিস একাডেমি নাম্বারঃ ৮০২, আন্তর্জাতিক নাম্বারঃ                         ৮০৩                                                                                                                                         ৮০২. সুওয়াইদ ইবনু সা’ঈদ (রহ.) ..... আনাস (রাঃ) হতে বর্ণিত। তিনি বলেন, রাসূলুল্লাহ (সা.) আমাদের কাছে আসলেন আর তখন আমি, আমার মা, ইয়াতীম এবং আমার খালা উম্মু হারাম ছাড়া আর কেউ ছিল না। তিনি (সা.) বললেন, তোমরা দাঁড়াও আমি তোমাদের নিয়ে সালাত আদায় করব। তিনি [আনাস (রাঃ)] বলেন, তখন সালাতের সময় ছিল না। তিনি (রাঃ) বলেন, তিনি আমাদের নিয়ে সালাত আদায় করলেন।                                                             সহীহ: মুসলিম ৬৬০, বুখারী’র “আদাবুল মুফরাদ" ৮৮।
803 | পরিচ্ছেদঃ ২০: দু’জন পুরুষ ও দু'জন স্ত্রীলোক হলে                                                                                                                             হাদিস একাডেমি নাম্বারঃ ৮০৩, আন্তর্জাতিক নাম্বারঃ                         ৮০৪                                                                                                                                         ৮০৩. মুহাম্মাদ ইবনু বাশশার (রহ.) ..... আনাস (রাঃ) হতে বর্ণিত। তিনি রাসূলুল্লাহ (সা.) তাঁর মা এবং খালা এক জায়গায় ছিলেন। তখন রাসূলুল্লাহ (সা.) সালাত আদায় করালেন, আনাস (রাঃ)-কে তার ডানদিকে রাখলেন। আর তার মা ও খালাকে তাদের দু'জনের পেছনে দাঁড় করালেন।                                                             সহীহ: মুসলিম ৬৬০, আবু দাউদ ৬০৯, ইবনু মাজাহ ৯৭৫, সহীহ: ইবনু খুযায়মাহ ১৫৩৮, সহীহ আবু দাউদ ৬২২।
804 | পরিচ্ছেদঃ ২১: ইমামের সাথে একজন বাচ্চা এবং একজন মহিলা থাকলে ইমামের স্থান                                                                                                                             হাদিস একাডেমি নাম্বারঃ ৮০৪, আন্তর্জাতিক নাম্বারঃ                         ৮০৫                                                                                                                                         ৮০৪. মুহাম্মাদ ইবনু ইসমাঈল ইবনু ইবরাহীম (রহ.) ..... ইবনু আব্বাস (রাঃ) হতে বর্ণিত। তিনি বলেন, আমি নবী (সা.) -এর পাশে দাঁড়িয়ে সালাত আদায় করেছি। তখন আয়িশাহ্ (রাঃ) আমাদের পেছনে দাঁড়িয়ে আমাদের সাথে সালাত আদায় করেন। আর আমি নবী (সা.)-এর পাশে দাঁড়িয়ে তার সাথে সালাত পড়ি।                                                             সহীহ: মুসনাদে আহমাদ ২৭৫১, সহীহ ইবনু খুযায়মা ১৫৩৭, বায়হাকী’র “সুনানুল কুবরা' (৩/১০৭)।
805 | পরিচ্ছেদঃ ২১: ইমামের সাথে একজন বাচ্চা এবং একজন মহিলা থাকলে ইমামের স্থান                                                                                                                             হাদিস একাডেমি নাম্বারঃ ৮০৫, আন্তর্জাতিক নাম্বারঃ                         ৮০৬                                                                                                                                         ৮০৫. ‘আমর ইবনু ‘আলী (রহ.) ..... আনাস (রাঃ) হতে বর্ণিত। তিনি বলেন, রাসূলুল্লাহ (সা.) আমাকে এবং আমার পরিবারের এক নারীকে সঙ্গে নিয়ে সালাত আদায় করেন। তিনি আমাকে দাঁড় করালেন তাঁর ডান দিকে আর নারী ছিলেন আমাদের পেছনে।                                                             সহীহ: মুসলিম ৬৬০, আবু দাউদ ৬০৯, ইবনু মাজাহ ৯৭৫, সহীহ ইবনু খুযায়মাহ ১৫৩৮। [দ্রঃ ৮০৩]।
806 | পরিচ্ছেদঃ ২২: মুক্তাদী বাচ্চা (ছেলে) হলে ইমামের স্থান                                                                                                                             হাদিস একাডেমি নাম্বারঃ ৮০৬, আন্তর্জাতিক নাম্বারঃ                         ৮০৭                                                                                                                                         ৮০৬. ইয়াকূব ইবনু ইব্রাহীম (রহ.) ..... ইবনু আব্বাস (রাঃ) হতে বর্ণিত। তিনি বলেন, আমি আমার খালা মায়মূনাহ (রাঃ)-এর কাছে রাত যাপন করলাম। রাসূলুল্লাহ (সা.) রাতের সালাত আদায় করতে উঠলেন। আমি তার বাম দিকে দাঁড়ালাম। তিনি আমাকে বললেন, এভাবে এবং আমার মাথা ধরে আমাকে তাঁর ডান দিকে দাঁড় করালেন।                                                             সহীহ: বুখারী ৬৯৯, মুসলিম ৭৬৩, মুসনাদে আহমাদ ৩৩৮৯, ইবনু মাজাহ ৯৭৩।
807 | পরিচ্ছেদঃ ২৩: ইমামের সঙ্গে কে মিলে দাঁড়াবে এবং তার সঙ্গে কে মিলে দাঁড়াবে                                                                                                                             হাদিস একাডেমি নাম্বারঃ ৮০৭, আন্তর্জাতিক নাম্বারঃ                         ৮০৮                                                                                                                                         ৮০৭. হান্নাদ ইবনুস সারী (রহ.) ..... আবূ মাস'উদ (রাঃ) হতে বর্ণিত। তিনি বলেন, রাসূলুল্লাহ (সা.) সালাতে আমাদের কাঁধ স্পর্শ করে বলতেন, তোমরা কাতারে এলোমেলো হয়ে দাঁড়াবে না। তাহলে তোমাদের হৃদয় এলোমেলো হয়ে যাবে। তোমাদের মাঝে যারা জ্ঞানী তারা আমার সঙ্গে মিলিত হয়ে দাঁড়াবে। তারপর যারা তারা তাদের সাথে মিলিত হবে, তারপর যারা তারা তাদের সাথে মিলিত হবে। আবূ মাস্’উদ বলেন, তোমাদের মাঝে এখন বেশ মতবিরোধ রয়েছে। আবূ ‘আবদুর রহমান (ইমাম নাসায়ী) বলেন, আবূ মা'মার এর নাম আবদুল্লাহ ইবনু সাখবারাহ্।                                                             সহীহ: মুসলিম ৪৩২, আবু দাউদ ৬৭৪, ইবনু মাজাহ ৯৭৬, দারিমী ১২৬৬, মুসনাদে হুমায়দী ৪৫৬, সহীহ ইবনু খুযায়মাহ ১৫৪২. ইবনু হিব্বান ৩৯৮। [দ্রঃ ৮০৭]।
808 | পরিচ্ছেদঃ ২৩: ইমামের সঙ্গে কে মিলে দাঁড়াবে এবং তার সঙ্গে কে মিলে দাঁড়াবে                                                                                                                             হাদিস একাডেমি নাম্বারঃ ৮০৮, আন্তর্জাতিক নাম্বারঃ                         ৮০৯                                                                                                                                         ৮০৮. মুহাম্মাদ ইবনু উমার ইবনু আলী ইবনু মুকদ্দাম (রহ.) ..... কয়স ইবনু আব্বাদ (রাঃ) হতে বর্ণিত। তিনি বলেন, আমি এক সময় মসজিদে প্রথম কাতারে ছিলাম, হঠাৎ এক ব্যক্তি আমার পেছন থেকে আমাকে টেনে পেছনে হটিয়ে আমার জায়গায় দাঁড়ালেন। আল্লাহর কসম! আমি আমার সালাতই ভুলে যেতে লাগলাম। যখন সে ব্যক্তি সালাত শেষ করল দেখা গেল তিনি ছিলেন উবাই ইবনু কা'ব (রাঃ)।  তিনি আমাকে বললেন, হে যুবক! আল্লাহ যেন তোমার মন্দ না করেন, এটা আমাদের ওপর আল্লাহর নবী (সা.)-এর আদেশ যেন আমরা তার সঙ্গে মিশে দাঁড়াই। তারপর তিনি কিবলার দিকে মুখ করে তিনবার বললেন কা'বার প্রভুর কুসম! আহলে ‘উকদ ধ্বংস হয়ে গেছে। আল্লাহর কসম আমি তাদের জন্যে আফসোস করি না, বরং আফসোস করি ঐ সকল লোকের জন্যে যাদেরকে তারা পথভ্রষ্ট করেছে। আমি বললাম, হে আবু ইয়া'কূব! “আহলে ‘উকদ”-এর অর্থ কি? তিনি বললেন, প্রশাসকগণ।                                                             সহীহ: মুসনাদে আহমাদ ২১৩০১, সহীহ ইবনু খুযায়মাহ ১৫৭৩, মুসতাদরাক হাকিম (৪/৫২৬-৫২৭), মিশকাত ১১১৬।
809 | পরিচ্ছেদঃ ২৪: ইমামের বের হওয়ার আগেই কাতার ঠিক করা                                                                                                                             হাদিস একাডেমি নাম্বারঃ ৮০৯, আন্তর্জাতিক নাম্বারঃ                         ৮১০                                                                                                                                         ৮০৯. মুহাম্মাদ ইবনু সালামাহ (রহ.) ..... আবু হুরায়রাহ (রাঃ) হতে বর্ণিত। সালাতের ইক্বামাত বলা হলে আমরা দাঁড়ালাম। রাসূলুল্লাহ (সা.) আমাদের কাছে বের হয়ে আসার আগেই কাতার ঠিক করা হলো, তিনি এসে মুসল্লাতে দাঁড়ালেন, তারপর তাকবীর বলার পূর্বে বলেন, তোমাদের নিজ নিজ জায়গায় স্থির থাক। আমরা তার অপেক্ষায় দাঁড়িয়ে রইলাম। তিনি গোসল করে আমাদের কাছে আসলেন তখন তার মাথা থেকে পানি ফোঁটা ফোঁটা করে পড়ছিল। তখন তিনি (সা.) তাকবীর বললেন এবং সালাত আদায় করলেন।                                                             সহীহ: বুখারী ২৭৫, মুসলিম ৬০৫। [দ্রঃ ৪৯২]।
810 | পরিচ্ছেদঃ ২৫: ইমাম কিভাবে কাতার সোজা করবেন?                                                                                                                             হাদিস একাডেমি নাম্বারঃ ৮১০, আন্তর্জাতিক নাম্বারঃ                         ৮১১                                                                                                                                         ৮১০. কুতায়বাহ্ ইবনু সাঈদ (রহ.) ..... নু'মান ইবনু বাশীর (রাঃ) হতে বর্ণিত। তিনি বলেন, রাসূলুল্লাহ (সা.) কাতার সোজা করতেন যেমন তীর সোজা করা হয়। একদিন তিনি দেখলেন এক ব্যক্তির বুক কাতারের বাইরে গেছে, তখন আমি নবী (সা.)-কে দেখলাম তিনি বলছেন, তোমরা তোমাদের কাতার সোজা কর, তা না হলে আল্লাহ তা'আলা তোমাদের মুখমণ্ডল পরিবর্তন করে দিবেন।                                                             সহীহ: বুখারী ৭১৯, মুসলিম ৪৩৬, আবু দাউদ ৬৬৩, তিরমিযী ২২৭, ইবনু মাজাহ ৯৯৪, সহীহ আবু দাউদ ৬৬৮।
811 | পরিচ্ছেদঃ ২৫: ইমাম কিভাবে কাতার সোজা করবেন?                                                                                                                             হাদিস একাডেমি নাম্বারঃ ৮১১, আন্তর্জাতিক নাম্বারঃ                         ৮১২                                                                                                                                         ৮১১. কুতায়বাহ ইবনু সাঈদ (রহ.) ..... বারা ইবনু ‘আযিব (রাঃ) হতে বর্ণিত। তিনি বলেন, রাসূলুল্লাহ (সা.) কাতারের একদিক থেকে অন্যদিকে ঢুকে আমাদের কাঁধ এবং বক্ষ স্পর্শ করে বলতেন, তোমরা কাতারে এলোমেলো হয়ে দাড়াবে না। তাহলে তোমাদের হৃদয়ের অনৈক্য সৃষ্টি হবে। তিনি বলতেন, আল্লাহ প্রথম কাতারের প্রতি দয়া করেন এবং তাঁর ফেরেশতাগণও প্রথম কাতারের জন্যে দয়া কামনা করেন।                                                             হাসান সহীহ: আবু দাউদ ৬৬৪, ইবনু মাজাহ ৯৯৭, দারিমী ১২৬৪, মুসনাদে আহমাদ ১৮৬৪৪, সহীহ ইবনু খুযায়মাহ (৩/২৬) হাঃ ১৫৫৬।
812 | পরিচ্ছেদঃ ২৬: ইমাম কাতার ঠিক করতে কি বলবেন?                                                                                                                             হাদিস একাডেমি নাম্বারঃ ৮১২, আন্তর্জাতিক নাম্বারঃ                         ৮১৩                                                                                                                                         ৮১২. বিশর ইবনু খালিদ আল ‘আসকারী (রহ.) .... আবূ মাস'উদ (রাঃ) হতে বর্ণিত। তিনি বলেন, রাসূলুল্লাহ (সা.) আমাদের কাঁধে স্পর্শ করে বলতেন, তোমরা সোজা হয়ে দাঁড়াও। তোমরা এলো-মেলো হয়ো না, তাহলে তোমাদের হৃদয়ে অনৈক্য সৃষ্টি হবে। আর তোমাদের মাঝে জ্ঞানীগণ আমার সাথে মিলিত হয়ে দাঁড়াবে, তারপর যারা তাদের নিকটবর্তী তারপর যারা তাদের নিকটবর্তী (এভাবে দাঁড়াবে)।                                                             সহীহ: মুসলিম ৪৩২, আবু দাউদ ৬৭৪, ইবনু মাজাহ ৯৭৬, দারিমী ১২৬৬, মুসনাদে হুমায়দী ৪৫৬, সহীহ ইবনু খুযায়মাহ ১৫৪২। [দ্রঃ ৮০৭]
813 | পরিচ্ছেদঃ ২৭: সোজা হয়ে দাঁড়াও কতবার বলবেন?                                                                                                                             হাদিস একাডেমি নাম্বারঃ ৮১৩, আন্তর্জাতিক নাম্বারঃ                         ৮১৪                                                                                                                                         ৮১৩. আবূ বাকর ইবনু নাফি (রহ.) ..... আনাস (রাঃ) হতে বর্ণিত। নবী (সা.) বলতেন, “ইসতাঊ, ইসতাঊ, ইসতাঊ" (তোমরা বরাবর হয়ে দাঁড়াও, বরাবর হয়ে দাঁড়াও, সোজা হয়ে দাঁড়াও)। যার হাতে আমার জীবন তাঁর কসম! আমি তোমাদের দেখছি পেছন হতে যেভাবে আমি তোমাদের দেখছি আমার সামনে হতে।                                                             সহীহ: মুসনাদে আহমাদ ১৩৮৬৫, মিশকাত ১০০।
814 | পরিচ্ছেদঃ ২৮: কাতার ঠিক করতে এবং কাছাকাছি দাঁড়াতে ইমামের উৎসাহ দেয়া                                                                                                                             হাদিস একাডেমি নাম্বারঃ ৮১৪, আন্তর্জাতিক নাম্বারঃ                         ৮১৫                                                                                                                                         ৮১৪. ‘আলী ইবনু হুজর (রহ.) ..... আনাস (রাঃ) হতে বর্ণিত। তিনি বলেন, একদিন রাসূলুল্লাহ (সা.) সালাতে দাঁড়ালেন তখন তাকবীর বলার আগে আমাদের দিকে মুখ করে বললেন, তোমরা তোমাদের কাতার ঠিক কর এবং পরস্পর মিলে দাঁড়াও। আমি তোমাদেরকে আমার পেছন থেকেও দেখে থাকি।”                                                             সহীহ: বুখারী ৭১৯, বায়হাক্বী’র “সুনানুল কুবরা” (২/২১), সহীহাহ ৩১।
815 | পরিচ্ছেদঃ ২৮: কাতার ঠিক করতে এবং কাছাকাছি দাঁড়াতে ইমামের উৎসাহ দেয়া                                                                                                                             হাদিস একাডেমি নাম্বারঃ ৮১৫, আন্তর্জাতিক নাম্বারঃ                         ৮১৬                                                                                                                                         ৮১৫. মুহাম্মাদ ইবনু 'আবদুল্লাহ ইবনুল মুবারক আল মুখররিমী (রহ.) ..... আনাস (রাঃ) হতে বর্ণিত, আল্লাহর নবী (সা.) বলেছেন: তোমরা কাতারে পরস্পর মিলে দাঁড়াও। কাতারগুলোকে কাছাকাছি করে নাও অর্থাৎ দু' কাতারের মাঝে কিছু ফাঁক রাখ এবং কাঁধে কাঁধ মিলিয়ে দাঁড়াও। যার হাতে মুহাম্মাদের জীবন তাঁর কসম! আমি শয়তানকে দেখছি ছোট ছোট বকরীর মতো কাতারের মাঝে প্রবেশ করছে।”                                                             সহীহ: আবু দাউদ ৬৬৭, মুসনাদে আহমাদ ১৩৭৬১, সহীহ ইবনু খুযায়মাহ্ ১৫৪৫, সহীহ আবু দাউদ ৬৩৭।
816 | পরিচ্ছেদঃ ২৮: কাতার ঠিক করতে এবং কাছাকাছি দাঁড়াতে ইমামের উৎসাহ দেয়া                                                                                                                             হাদিস একাডেমি নাম্বারঃ ৮১৬, আন্তর্জাতিক নাম্বারঃ                         ৮১৭                                                                                                                                         ৮১৬. কুতায়বাহ্ (রহ.) ..... জাবির ইবনু সামুরাহ্ (রাঃ) হতে বর্ণিত। তিনি বলেন, রাসূলুল্লাহ (সা.) আমাদের নিকট বের হয়ে বললেন, তোমরা কি কাতার সোজা করবে না যেমন মালায়িকাহ্ (ফেরেশতাগণ) তাঁদের প্রভুর সম্মুখে কাতার সোজা করে দাঁড়ায়। সাহাবীগণ জিজ্ঞেস করলেন, মালায়িকাহ্ তাদের রবের সম্মুখে কিভাবে কাতারবন্দী হয়ে দাঁড়ায়? তিনি (সা.) বললেন, তারা প্রথম কাতার পূর্ণ করে তারপর কাতারে পরস্পরে মিলে দাঁড়ায়।                                                             সহীহ: মুসলিম ৪৩০, আবু দাউদ ৬৬১, ইবনু মাজাহ ৯৯২।
817 | পরিচ্ছেদঃ ২৯: দ্বিতীয় কাতারের উপর প্রথম কাতারের মর্যাদা                                                                                                                             হাদিস একাডেমি নাম্বারঃ ৮১৭, আন্তর্জাতিক নাম্বারঃ                         ৮১৮                                                                                                                                         ৮১৭. ইয়াহইয়া ইবনু উসমান আল হিমসী (রহ.) ..... ‘ইরবায ইবনু সারিয়াহ্ (রাঃ)-এর সূত্রে রাসূলুল্লাহ (সা.) হতে বর্ণিত। তিনি প্রথম কাতারের জন্যে তিনবার দু'আ করতেন, তারপর দ্বিতীয় কাতারের জন্যে একবার।                                                             সহীহ: দারিমী ১২৬৫, ইবনু মাজাহ ৯৯৬, ইবনু হিব্বান “যাওয়ারিদুদ যাময়ান” ৩৯৫, বায়হাকী’র “সুনানুল কুবরা” (৩/১০২)।
818 | পরিচ্ছেদঃ ৩০: শেষের কাতার                                                                                                                             হাদিস একাডেমি নাম্বারঃ ৮১৮, আন্তর্জাতিক নাম্বারঃ                         ৮১৯                                                                                                                                         ৮১৮. ইসমাঈল ইবনু মাস্‘উদ (রহ.) .... আনাস (রাঃ) হতে বর্ণিত। রাসূলুল্লাহ (সা.) বলেছেন: প্রথম কাতার পুরা কর, তারপর পরবর্তী কাতার, যদি খালি থাকে তবে তা থাকবে শেষ কাতারে।”                                                             সহীহ: আবু দাউদ ৬৭১, মুসনাদে আহমাদ ১২৩৭৪, সহীহ ইবনু খুযায়মাহ্ ১৫৪৬, ইবনু হিব্বান “যাওয়ারিদ ৩৯০, বায়হাকী'র “সুনানুল কুবরা” (৩/১০২), মিশকাত ১০৯৪, সহীহ আবু দাউদ ৬৭৫।
819 | পরিচ্ছেদঃ ৩১: যে ব্যক্তি কাতার মিলায়                                                                                                                             হাদিস একাডেমি নাম্বারঃ ৮১৯, আন্তর্জাতিক নাম্বারঃ                         ৮২০                                                                                                                                         ৮১৯. ঈসা ইবনু ইব্রাহীম ইবনু মাসরূদ (রহ.) ..... ‘আবদুল্লাহ ইবনু উমার (রাঃ) হতে বর্ণিত, রাসূলুল্লাহ (সা.) বলেছেন: যে ব্যক্তি কাতার মিলায় আল্লাহ তা'আলা তার সাথে সম্পর্ক রাখেন, আর যে ব্যক্তি কাতার বিচ্ছিন্ন করে আল্লাহ তা'আলা তার সাথে সম্পর্ক ছিন্ন করেন।                                                             সহীহ: আবু দাউদ ৬৬৬, মুসনাদে আহমাদ ৫৭২৪, সহীহ ইবনু খুযায়মাহ্ ১৫৪৯, মিশকাত ১১০২, তা'লীকুর রাগীব ১/১৭৪, সহীহ আবু দাউদ ৬৭২।
820 | পরিচ্ছেদঃ ৩২: মহিলাদের উত্তম কাতার, পুরুষের নিকৃষ্ট কাতার প্রসঙ্গে আলোচনা                                                                                                                             হাদিস একাডেমি নাম্বারঃ ৮২০, আন্তর্জাতিক নাম্বারঃ                         ৮২১                                                                                                                                         ৮২০. ইসহাক ইবনু ইব্রাহীম (রহ.) ..... আবূ হুরায়রাহ্ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: পুরুষদের কাতারের মধ্যে উত্তম হলো প্রথম কাতার আর নিকৃষ্ট কাতার হলো শেষ কাতার। আর মহিলাদের কাতারের মধ্যে উত্তম হলো শেষের কাতার এবং নিকৃষ্ট হলো প্রথম কাতার।                                                             সহীহ: মুসলিম ৪৪০, আবু দাউদ ৬৭৮, তিরমিযী ২২৪, ইবনু মাজাহ ১০০০, সহীহ ইবনু খুযায়মাহ ১৫৬১।
821 | পরিচ্ছেদঃ ৩৩: দু' খুঁটির মাঝে কাতার করা প্রসঙ্গে                                                                                                                             হাদিস একাডেমি নাম্বারঃ ৮২১, আন্তর্জাতিক নাম্বারঃ                         ৮২২                                                                                                                                         ৮২১. ‘আমর ইবনু মানসূর (রহ.) ..... ‘আবদুল হামীদ ইবনু মাহমুদ (রহ.) হতে বর্ণিত। তিনি বলেন, আমরা আনাস (রাঃ)-এর সঙ্গে ছিলাম। আমরা আমীরদের মধ্য থেকে কোন এক আমীরের সঙ্গে সালাত আদায় করছিলাম। তারা আমাদের পেছনে হটিয়ে দিল, তারপর আমরা দু'খুঁটির মধ্যে দাঁড়িয়ে সালাত আদায় করলাম। আনাস (রাঃ) পেছনে সরে যেতে লাগলেন এবং বললেন, রাসূলুল্লাহ (সা.)-এর সময়ে আমরা তা থেকে বিরত থাকতাম।                                                             সহীহ: আবু দাউদ ৬৭৩, তিরমিযী ২২৯, ইবনু মাজাহ ১০০২।
822 | পরিচ্ছেদঃ ৫০: সালাতের আযান দিলে তার হিফাযত করা                                                                                                                             হাদিস একাডেমি নাম্বারঃ ৮২২, আন্তর্জাতিক নাম্বারঃ                         ৮২৩                                                                                                                                         ৮২২. সুওয়াইদ ইবনু নাসর (রহ.) ..... বারা (রাঃ) হতে বর্ণিত। তিনি বলেন, আমরা যখন রাসূলুল্লাহ (সা.) -এর পিছনে সালাত আদায় করতাম তখন আমি তার ডান দিকে থাকতে পছন্দ করতাম।”                                                             সহীহ: মুসলিম ৭০৯, আবু দাউদ ৬১৫, ইবনু মাজাহ ১০০৬, সহীহ ইবনু খুযায়মাহ (৩/২৮) হাঃ ১৫৬৪।
823 | পরিচ্ছেদঃ ৩৫: ইমামের সালাত সংক্ষেপ করা                                                                                                                             হাদিস একাডেমি নাম্বারঃ ৮২৩, আন্তর্জাতিক নাম্বারঃ                         ৮২৪                                                                                                                                         ৮২৩. কুতায়বাহ্ (রহ.) ..... আবূ হুরায়রাহ্ (রাঃ) -এর সূত্রে নবী (সা.) হতে বর্ণিত। তিনি বলেন, যখন তোমাদের কেউ লোকেদের নিয়ে সালাত আদায় করবে তখন সে যেন সংক্ষিপ্ত করে, কারণ তাদের মধ্যে অসুস্থ, দুর্বল এবং বৃদ্ধ লোক থাকে। আর যখন কেউ একা একা সালাত আদায় করবে তখন সে যত ইচ্ছা সালাত দীর্ঘ করতে পারে।                                                             সহীহ: বুখারী ৭০৩, মুসলিম ৪৬৭, ইরওয়াউল গালীল ৫১২, সহীহ আবু দাউদ ৭৫৯-৭৬০।
824 | পরিচ্ছেদঃ ৩৫: ইমামের সালাত সংক্ষেপ করা                                                                                                                             হাদিস একাডেমি নাম্বারঃ ৮২৪, আন্তর্জাতিক নাম্বারঃ                         ৮২৫                                                                                                                                         ৮২৪. কুতায়বাহ্ (রহ.) ..... আনাস (রাঃ) হতে বর্ণিত যে, নবী (সা.) সবচাইতে পূর্ণ অথচ সংক্ষিপ্তভাবে সালাত আদায়কারী ছিলেন।                                                             সহীহ: বুখারী ৭০৮, মুসলিম ৪৬৯, ২৩৭, সহীহ ইবনু খুযায়মাহ ১৬০৪, সহীহাহ ২০৫৬।
825 | পরিচ্ছেদঃ ৩৫: ইমামের সালাত সংক্ষেপ করা                                                                                                                             হাদিস একাডেমি নাম্বারঃ ৮২৫, আন্তর্জাতিক নাম্বারঃ                         ৮২৬                                                                                                                                         ৮২৫. সুওয়াইদ ইবনু নাসর (রহ.) ..... আবু কতাদাহ (রাঃ)-এর সূত্রে নবী (সা.) থেকে বর্ণিত আছে যে, তিনি বলেছেন, আমি সালাতে দাঁড়ালে শিশুর কান্না শুনতে পাই। তখন তার মাতার উপর কষ্টকর হয় মনে করে আমি সালাত সংক্ষেপ করি।                                                             সহীহ: বুখারী ৭০৭, আবু দাউদ ৭৮৯, ইবনু মাজাহ ৯৯১।
826 | পরিচ্ছেদঃ ৩৬: ইমামের জন্যে লম্বা করার অনুমতি                                                                                                                             হাদিস একাডেমি নাম্বারঃ ৮২৬, আন্তর্জাতিক নাম্বারঃ                         ৮২৭                                                                                                                                         ৮২৬. ইসমাঈল ইবনু মাসঊদ (রহ.) ..... ‘আবদুল্লাহ ইবনু উমার (রাঃ) হতে বর্ণিত। তিনি বলেন, রাসূলুল্লাহ (সা.) আমাদেরকে সালাত সংক্ষিপ্ত করতে বলতেন, আর তিনি আমাদের ইমামতি করতেন, ‘সূরাহ্ স-ফফা-ত' দিয়ে।                                                             সহীহ: মুসনাদে আহমাদ ৪৭৯৬, সহীহ ইবনু খুযায়মাহ ১৬০৬।
827 | পরিচ্ছেদঃ ৩৭: ইমামের জন্যে সালাতে যা বৈধ                                                                                                                             হাদিস একাডেমি নাম্বারঃ ৮২৭, আন্তর্জাতিক নাম্বারঃ                         ৮২৮                                                                                                                                         ৮২৭. কুতায়বাহ্ (রহ.) ..... আবু কতাদাহ (রাঃ) হতে বর্ণিত। তিনি বলেন, আমি রাসূলুল্লাহ (সা.) -কে দেখেছি, তিনি লোকের ইমামতি করছেন, আর তখন তিনি উমামাহ্ বিনতু আবুল আসকে তার কাঁধে উঠিয়ে রাখছেন। যখন তিনি রুকূ করছেন তাঁকে রেখে দিচ্ছেন আর যখন সিজদা হতে উঠছেন, তাকে আবার তুলে নিচ্ছেন।                                                             সহীহ: বুখারী ৫৯৯৬, মুসলিম ৫৪৩। [দ্রঃ ৭১১]
828 | পরিচ্ছেদঃ ৩৮: ইমামের আগে কোন কাজ করা                                                                                                                             হাদিস একাডেমি নাম্বারঃ ৮২৮, আন্তর্জাতিক নাম্বারঃ                         ৮২৯                                                                                                                                         ৮২৮. কুতায়বাহ (রহ.) ..... আবূ হুরায়রাহ্ (রাঃ) হতে বর্ণিত। তিনি বলেন, মুহাম্মাদ (সা.) বলেছেন: যে ব্যক্তি ইমামের পূর্বেই মাথা উঠায় সে কি ভয় করে না যে, আল্লাহ তা'আলা তার মাথাকে গাধার মাথায় রূপান্তর করে দিবেন।                                                             সহীহ: বুখারী ৬৯১, ৭৪৭; মুসলিম ৪২৭, ইবনু মাজাহ ৯৬১, তিরমিযী ৪৮১।
829 | পরিচ্ছেদঃ ৩৮: ইমামের আগে কোন কাজ করা                                                                                                                             হাদিস একাডেমি নাম্বারঃ ৮২৯, আন্তর্জাতিক নাম্বারঃ                         ৮৩০                                                                                                                                         ৮২৯. ইয়াকুব ইবনু ইব্রাহীম (রহ.) ..... ‘আবদুল্লাহ ইবনু ইয়াযীদ (রহ.) হতে বর্ণিত। তিনি ভাষণ দানকালে বলেন, বারা (রাঃ) বর্ণনা করেছেন, আর তিনি মিথ্যাবাদী ছিলেন না তারা যখন রাসূলুল্লাহ (সা.)-এর সঙ্গে সালাত আদায় করতেন তখন তিনি রুকু হতে মাথা উঠালে তাঁরা দাঁড়িয়ে যেতেন। তারপর রাসূলুল্লাহ (সা.) -কে সিজদা করতে দেখে সিজদা করতেন।                                                             সহীহ: বুখারী ৭৪৭, মুসলিম ৪৭৪।
830 | পরিচ্ছেদঃ ৩৮: ইমামের আগে কোন কাজ করা                                                                                                                             হাদিস একাডেমি নাম্বারঃ ৮৩০, আন্তর্জাতিক নাম্বারঃ                         ৮৩১                                                                                                                                         ৮৩০. মুআম্মাল ইবনু হিশাম (রহ.) ..... হিত্তান ইবনু আবদুল্লাহ (রহ.) হতে বর্ণিত। তিনি বলেন, আবূ মূসা (রাঃ) আমাদের নিয়ে সালাত আদায় করলেন যখন তিনি বৈঠকে ছিলেন, এমন সময় এক ব্যক্তি প্রবেশ করে বলল, “সালাত নেকী এবং যাকাত-এর সাথে মিলিত হয়েছে," আবূ মূসা (রাঃ) যখন সালাম ফিরালেন তখন তিনি লোকেদের দিকে ফিরে বললেন, তোমাদের মধ্যে কে এ কথা বলেছে? তখন লোকেরা নীরব হয়ে গেল; তিনি বললেন, হে হিত্ত্বান! হয়ত তুমি এটা বলে থাকবে। তিনি বলেন, না আমি ভয় করেছিলাম, আপনি এর জন্যে আমাকে দোষারোপ করবেন। তিনি বললেন, রাসূলুল্লাহ (সা.) আমাদের সালাতেও তার নিয়ম-কানুন শিক্ষা দিয়েছেন। তিনি বলেছেন, ইমাম এজন্যে যে, তাঁর অনুসরণ করা হবে। যখন তিনি তাকবীর বলেন, তোমরাও তাকবীর বলবে, আর যখন তিনি “গয়রিল মাগযূবি ‘আলায়হিম ওয়ালায যোল্লীন” বলেন, তখন তোমরা “আ-মীন” বলবে। তাহলে আল্লাহ তোমাদের দু'আ গ্রহণ করবেন। আর যখন তিনি রুকূ করবেন তখন তোমরাও রুকু করবে। আর যখন তিনি মাথা উঠিয়ে “সামি'আল্ল-হু লিমান হামিদাহ" বলবেন, তখন তোমরা বলবে “রব্বানা- লাকাল হামদ” আল্লাহ তোমাদের কথা শুনবেন। আর যখন ইমাম সিজদা করেন, তোমরাও সিজদা করবে, যখন সিজদা থেকে মাথা উঠাবে তোমরাও মাথা উঠাবে। কারণ ইমাম তোমাদের আগে সিজদা করবেন এবং তোমাদের আগে মাথা উঠাবেন। রাসূলুল্লাহ (সা.) বলেছেন: এটা তার সমান হয়ে যাবে।                                                             সহীহ: মুসলিম ৪০৪, আবু দাউদ ৯৭২, ইবনু মাজাহ ৯০১, দারিমী ১৩১২, সহীহ ইবনু খুযায়মাহ ১৫৮৪।
831 | পরিচ্ছেদঃ ৩৯: ইমামের সালাত থেকে বের হয়ে মসজিদের কোণে মুসল্লীর পৃথক সালাত আদায় করা                                                                                                                             হাদিস একাডেমি নাম্বারঃ ৮৩১, আন্তর্জাতিক নাম্বারঃ                         ৮৩২                                                                                                                                         ৮৩১. ওয়াসিল ইবনু ‘আবদুল আ'লা (রহ.) ... জাবির (রাঃ) হতে বর্ণিত। তিনি বলেন, সালাতের ইকামাত বলার পরে এক আনসারী ব্যক্তি আসলো। সে মসজিদে প্রবেশ করে মু'আয (রাঃ)-এর পিছনে সালাতে দাঁড়াল। তিনি কিরাআত দীর্ঘ করলেন। লোকটি তখন সালাত থেকে বের হয়ে মসজিদের এক কোণে সালাত আদায় করে চলে গেল। মু'আয (রাঃ) যখন সালাত শেষ করলেন তাঁকে বলা হল, অমুক ব্যক্তি এরূপ এরূপ করেছে। মু'আয (রাঃ) বললেন, আমি ভোরে রাসূলুল্লাহ (সা.)-কে এ সম্পর্কে অবশ্যই জানাব। মু'আয (রাঃ) রাসূলুল্লাহ (সা.)-এর নিকট গিয়ে ঘটনা ব্যক্ত করলেন। রাসূলুল্লাহ (সা.) লোকটির নিকট লোক পাঠিয়ে তাকে ডেকে আনলেন এবং তাকে প্রশ্ন করলেন, তুমি যা করেছ তা করতে তোমাকে কিসে উৎসাহিত করেছে? সে লোকটি বলল, হে আল্লাহর রসূল! আমি দিনের বেলায় আমার উটের কাজে ব্যস্ত ছিলাম। এরপর আমি আসলাম এবং পূর্বেই সালাতের ইক্বামাত বলা হয়েছিল। আমি মসজিদে প্রবেশ করে তার সাথে সালাতে শারীক হলাম। কিন্তু তিনি সালাতে অমুক অমুক সূরাহ্ শুরু করে সালাত দীর্ঘ করে দিলেন। এজন্যে আমি সালাত থেকে বের হয়ে মসজিদের এক কোণে সালাত আদায় করি। রাসূলুল্লাহ (সা.) বলেন, হে মুআয! তুমি কি (লোকেদের) ফিতনাহ্ ও কষ্টের মধ্যে ফেলবে? হে মু'আয! তুমি কি (লোকেদের) ফিতনাহ্ ও কষ্টের মধ্যে ফেলবে? হে মু'আয! তুমি কি ফিতনাহ্ সৃষ্টিকারী?                                                             সহীহ: বুখারী ৭০৫, সহীহ: আবু দাউদ ৭৫৬।
832 | পরিচ্ছেদঃ ৪০: বসে সালাত আদায়কারী ইমামের ইকতিদা করা                                                                                                                             হাদিস একাডেমি নাম্বারঃ ৮৩২, আন্তর্জাতিক নাম্বারঃ                         ৮৩৩                                                                                                                                         ৮৩২. কুতায়বাহ্ (রহ.) ..... আনাস ইবনু মালিক (রাঃ) হতে বর্ণিত। রাসূলুল্লাহ (সা.) এক ঘোড়ায় চড়লেন এবং তা হতে পড়ে তার ডান পাজরে আঘাত পেলেন। এরপর এক ওয়াক্ত সালাত বসে আদায় করলেন, আমরাও তার পেছনে বসে সালাত আদায় করি। সালাত শেষ করে তিনি বললেন, ইমাম নিযুক্ত হয় তার অনুসরণ করার জন্যে। ইমাম যখন দাঁড়িয়ে সালাত আদায় করেন, তখন তোমরাও দাঁড়িয়ে সালাত আদায় করবে। তিনি যখন রুকূ করেন তখন তোমরাও রুকু করবে। আর তিনি ইমাম যখন- “সামি আল্ল-হু লিমান হামিদাহ” বলেন তখন তোমরা বলবে- “রব্বানা- লাকাল হামদ” আর যখন ইমাম বসে সালাত আদায় করেন তখন তোমরা সকলেই বসে সালাত আদায় করবে।                                                             সহীহ: বুখারী ৬৮৯, মুসলিম ৪১১। [দ্রঃ ৭৯৪]
833 | পরিচ্ছেদঃ ৪০: বসে সালাত আদায়কারী ইমামের ইকতিদা করা                                                                                                                             হাদিস একাডেমি নাম্বারঃ ৮৩৩, আন্তর্জাতিক নাম্বারঃ                         ৮৩৪                                                                                                                                         ৮৩৩. মুহাম্মাদ ইবনুল ‘আলা (রহ.) ..... ‘আয়িশাহ্ (রাঃ) হতে বর্ণিত। তিনি বলেন, রাসূলুল্লাহ (সা.)-এর রোগ যখন বেড়ে গেল তখন বিলাল (রাঃ) তাকে সালাতের খবর দিতে আসলেন। তিনি বললেন, আবূ বাকর (রাঃ)-কে বল সে যেন লোকেদের নিয়ে সালাত আদায় করে। আয়িশাহ (রাঃ) বলেন, আমি বললাম, হে আল্লাহর রসূল ! আবূ বাকর একজন কোমল-হৃদয় লোক। তিনি যখন আপনার স্থানে দাঁড়াবেন, তখন তিনি লোকেদের কিরাআত শুনাতে পারবেন না। অতএব, যদি আপনি ‘উমার (রাঃ)-কে আদেশ করতেন তবে ভালো হত। তিনি বললেন, আবূ বাকর (রাঃ) -কে বল তিনি যেন লোকেদের নিয়ে সালাত আদায় করে। তারপর আমি হাফসাহ্ (রাঃ)-কে আমার কথা বলার জন্যে বললাম। তিনিও তাঁকে তা বললেন। রাসূলুল্লাহ (সা.) বললেন, তোমরা ঐ সকল মেয়েদের ন্যায় যারা ইউসুফ আলায়হিস সালাম-এর ব্যাপারে জড়িত ছিল। আবূ বাকর (রাঃ) -কে বল লোকেদের নিয়ে সালাত আদায় করতে। তিনি ['আয়িশাহ্ (রাঃ)] বলেন, তাঁকে নির্দেশ দেয়ার পর নবী (সা.) কিছুটা সুস্থতা অনুভব করলে দাঁড়িয়ে দু’জন লোকের কাঁধে ভর দিয়ে চললেন আর তাঁর পদদ্বয় মাটিতে হেঁচড়াচ্ছিল। যখন তিনি মসজিদে ঢুকলেন, আবূ বাকর (রাঃ) তাঁর আগমন বুঝে পিছনে হটতে চাইলেন, তখন রাসূলুল্লাহ (সা.) তাঁকে ইশারায় নিজ অবস্থায় থাকতে বললেন। আয়িশাহ (রাঃ) বলেন, তারপর রাসূলুল্লাহ (সা.) এসে আবূ বাকর (রাঃ)-এর বাম দিকে দাঁড়ালেন এবং লোকেদের সাথে বসে সালাত আদায় করলেন। তখন রাসূলুল্লাহ (সা.) লোকেদের নিয়ে সালাত আদায় করলেন বসে বসে, আবূ বাকর (রাঃ) ছিলেন দাঁড়ানো। আবূ বাকর (রাঃ) রাসূলুল্লাহ (সা.) -এর অনুসরণ করছিলেন আর অন্যান্য লোক অনুসরণ করছিল আবূ বাকর (রাঃ)-এর সালাতের।                                                             সহীহ: বুখারী ৬৬৪, ৭১৩; মুসলিম ৪১৮, ইবনু মাজাহ ১২৩২।
834 | পরিচ্ছেদঃ ৪০: বসে সালাত আদায়কারী ইমামের ইকতিদা করা                                                                                                                             হাদিস একাডেমি নাম্বারঃ ৮৩৪, আন্তর্জাতিক নাম্বারঃ                         ৮৩৫                                                                                                                                         ৮৩৪. আব্বাস ইবনু আবদুল আযীম আল আম্বারী (রহ.)….. উবায়দুল্লাহ ইবনু আব্দুল্লাহ (রহ.) হতে বর্ণিত। তিনি বলেন, আমি ‘আয়িশাহ্ (রাঃ) -এর নিকট গিয়ে বললাম, আপনি কি আমাকে রাসূলুল্লাহ (সা.) -এর রোগ সম্পর্কে জানাবেন না? তিনি বললেন, রাসূলুল্লাহ (সা.)-এর রোগ যখন বেড়ে গেল তখন তিনি বললেন, লোকেরা কি সালাত আদায় করেছে? আমরা বললাম, না, হে আল্লাহর রসূল! তারা আপনার প্রতিক্ষা করছে, তিনি (সা.) বললেন, আমার জন্যে পাত্রে কিছু পানি রাখ। আমরা তা রাখলে তিনি গোসল করলেন এবং মসজিদে যাওয়ার ইচ্ছা করলেন। ইত্যবসরে তিনি (সা.) সংজ্ঞাহীন হন। তারপর কিছুটা সুস্থ হয়ে বললেন, লোকেরা কি সালাত আদায় করেছে? আমরা বললাম, না, হে আল্লাহর রসূল! তারা আপনার প্রতিক্ষা করছে। তিনি (সা.) বললেন, আমার জন্যে পাত্রে কিছু পানি রাখ। আমরা যখন পানি রাখলাম তখন তিনি গোসল করলেন। তারপর দাঁড়াবার ইচ্ছা করলেন আবার তিনি সংজ্ঞাহীন হয়ে পড়েন। এরপর তৃতীয়বারও তিনি ঐরূপ বললেন। আয়িশাহ্ (রাঃ) বলেন, তখন লোকেরা মসজিদে ‘ইশার সালাতের জন্যে রাসূলুল্লাহ (সা.) -এর প্রতিক্ষা করছিলেন। তখন রাসূলুল্লাহ (সা.) আবূ বাকর (রাঃ) এর নিকট লোক পাঠিয়ে লোকেদের নিয়ে সালাত আদায় করতে বললেন। সে লোক এসে তাকে খবর দিল যে, রাসূলুল্লাহ (সা.) এ আপনাকে লোকেদের নিয়ে সালাত আদায় করতে বলেছেন। আবূ বাকর (রাঃ) ছিলেন কোমল হৃদয়ের লোক। তিনি ‘উমার (রাঃ)-কে বললেন, হে ‘উমার! লোকেদের নিয়ে সালাত আদায় করুন। তিনি বললেন, এ কাজের জন্যে আপনিই উপযুক্ত। তারপর আবূ বাকর (রাঃ) কয়দিন লোকেদের নিয়ে সালাত আদায় করলেন। এরপর রাসূলুল্লাহ (সা.) কিছুটা সুস্থতা অনুভব করলেন এবং তিনি দু’জন লোকের কাঁধে ভর করে যুহরের সালাতের জন্যে আসলেন। তাঁদের একজন ছিলেন আব্বাস (রাঃ)। যখন আবূ বাকর (রাঃ) তাকে দেখলেন তখন তিনি পিছে হটতে চাইলেন, তখন রাসূলুল্লাহ (সা.) তাঁকে ইশারায় পিছে হটতে নিষেধ করলেন এবং এ দুই ব্যক্তিকে আদেশ করলে তারা তাকে আবূ বাকর (রাঃ)-এর পাশে বসিয়ে দিলেন। তখন আবূ বাকর (রাঃ) দাড়িয়ে সালাত আদায় করলেন। আর লোকেরা আবু বাকর (রাঃ)-এর অনুসরণ করছিলেন। আর রাসূলুল্লাহ (সা.) বসে সালাত আদায় করছিলেন। বর্ণনাকারী বলেন, তারপর আমি ইবনু আব্বাস (রাঃ) -এর কাছে গিয়ে বললাম, 'আয়িশাহ্ (রাঃ) আমাকে রাসূলুল্লাহ (সা.)-এর সম্বন্ধে যা বলেছেন, তা কি আপনার কাছে বর্ণনা করব? তিনি বললেন, হ্যা। আমি তার কাছে বর্ণনা করলাম। তিনি তার কোন কিছুই অস্বীকার করলেন না। তবে তিনি বললেন, তিনি তোমার কাছে ঐ ব্যক্তির নাম বলছেন কি? যিনি ‘আব্বাস (রাঃ)-এর সঙ্গে ছিলেন? আমি বললাম, না। ইবনু আব্বাস (রাঃ) বললেন, তিনি ছিলেন ‘আলী (রাঃ)।                                                             সহীহ: বুখারী ৬৮৭, মুসলিম ৪১৮।
835 | পরিচ্ছেদঃ ৪১: ইমাম ও মুক্তাদীর নিয়্যাতের ভিন্নতা                                                                                                                             হাদিস একাডেমি নাম্বারঃ ৮৩৫, আন্তর্জাতিক নাম্বারঃ                         ৮৩৬                                                                                                                                         ৮৩৫. মুহাম্মাদ ইবনু মানসূর (রহ.) .... ‘আমর (রহ.) হতে বর্ণিত। তিনি বলেন, আমি জাবির ইবনু ‘আবদুল্লাহ (রাঃ)-কে বলতে শুনেছি যে, মু'আয (রাঃ) রাসূলুল্লাহ (সা.) -এর সাথে সালাত আদায় করে তারপর স্বীয় সম্প্রদায়ের নিকট ফিরে এসে তাদের ইমাম হয়ে সালাত আদায় করতেন। একদা নবী (সা.) -এর সাথে তিনি বিলম্বে সালাত আদায় করে তার সম্প্রদায়ের নিকট ফিরে এসে সালাত আদায় করেন এবং সূরাহ বাক্বারাহ পাঠ করলেন। সম্প্রদায়ের এক ব্যক্তি এমন কিরাআত শুনে সালাত থেকে সরে পড়ল এবং একা একা সালাত আদায় করে বেরিয়ে পড়ল। লোকেরা তাকে বললেন, হে অমুক! তুমি কি মুনাফিক হয়ে গেছ? সে বলল, আল্লাহর কসম, আমি মুনাফিক হইনি। আমি নিশ্চয় রাসূলুল্লাহ (সা.) -এর নিকট গিয়ে তাঁকে বিষয়টি বলব। তারপর সে রাসূলুল্লাহ (সা.) -এর নিকট গিয়ে বলল, হে আল্লাহর রসূল ! মু'আয আপনার সঙ্গে সালাত আদায় করেন। আপনি গত রাতে ‘ইশার সালাত আদায় করতে বিলম্ব করেন। তিনি আপনার সঙ্গে সালাত আদায় করার পর আমাদের ইমামতি করতে যান এবং তিনি সূরাহ বাক্বারাহ আরম্ভ করে দেন। আমি তা শুনে পিছনে হটে যাই এবং একাকী সালাত আদায় করি। আমরা উটের রাখাল, আমরা নিজ হাতে কাজ করি। তখন নবী (সা.) বললেন, হে মু'আয! তুমি কি (লোকেদের) ফিতনাহ্ ও কষ্টে ফেলতে চাও? তুমি ঐ ঐ সূরাহ্ পাঠ কর।                                                             সহীহ: মুসলিম ৪৬৫, আবু দাউদ ৭৯০, মুসনাদে আহমাদ ১২৪৬, সহীহ ইবনু খুযায়মাহ্ ৫২১। [দ্রঃ ৮৩১]
836 | পরিচ্ছেদঃ ৪১: ইমাম ও মুক্তাদীর নিয়্যাতের ভিন্নতা                                                                                                                             হাদিস একাডেমি নাম্বারঃ ৮৩৬, আন্তর্জাতিক নাম্বারঃ                         ৮৩৭                                                                                                                                         ৮৩৬. ‘আমর ইবনু ‘আলী (রহ.) ..... আবূ বাকরাহ (রাঃ)-এর সূত্রে নবী (সা.) হতে বর্ণিত। একবার তিনি ভয়কালীন সালাত আদায় করলেন। তিনি প্রথমে তার পিছনের লোকেদের নিয়ে দু' রা'আত সালাত আদায় করলেন। আর যারা পরে আসলো তাদের নিয়ে দু' রাক'আত সালাত আদায় করলেন। ফলে রাসূলুল্লাহ (সা.)-এর সালাত চার রাকআত হলো আর অন্যদের হলো দু' দু' রাক'আত।                                                             সহীহ: আবু দাউদ ১২৪৮, মুসনাদে আহমাদ ২০৫১৫, সহীহ আবু দাউদ ১১৩৫। [দ্রঃ ১৫৫১]
837 | পরিচ্ছেদঃ ৪২: জামাআতের মর্যাদা                                                                                                                             হাদিস একাডেমি নাম্বারঃ ৮৩৭, আন্তর্জাতিক নাম্বারঃ                         ৮৩৮                                                                                                                                         ৮৩৭. কুতায়বাহ্ (রহ.) ..... ইবনু উমার (রাঃ) থেকে বর্ণিত আছে যে, রাসূলুল্লাহ (সা.) বলেছেন: জামা'আতের সালাত তোমাদের একাকী সালাত অপেক্ষা সাতাশ গুণ মর্যাদাপূর্ণ।                                                             সহীহ: বুখারী ৬৪৫, মুসলিম ৬৫০, ইবনু মাজাহ ৭৮৬।
838 | পরিচ্ছেদঃ ৪২: জামাআতের মর্যাদা                                                                                                                             হাদিস একাডেমি নাম্বারঃ ৮৩৮, আন্তর্জাতিক নাম্বারঃ                         ৮৩৯                                                                                                                                         ৮৩৮. কুতায়বাহ্ (রহ.) ..... আবূ হুরায়রাহ্ (রাঃ) থেকে বর্ণিত আছে যে, রাসূলুল্লাহ (সা.) জামা'আতের সালাত তোমাদের কারো একাকী সালাতের চাইতে পঁচিশ গুণ মর্যাদাসম্পন্ন।                                                             সহীহ: বুখারী ৬৪৮, তিরমিযী ২১৬। [দ্রঃ ৪৮৬]
839 | পরিচ্ছেদঃ ৪২: জামাআতের মর্যাদা                                                                                                                             হাদিস একাডেমি নাম্বারঃ ৮৩৯, আন্তর্জাতিক নাম্বারঃ                         ৮৪০                                                                                                                                         ৮৩৯. ‘উবায়দুল্লাহ ইবনু সা'ঈদ (রহ.) ..... ‘আয়িশাহ্ (রাঃ)-এর সূত্রে নবী (সা.) থেকে বর্ণিত, তিনি বলেছেন, জামা'আতের সালাত একাকী সালাত অপেক্ষা পঁচিশ গুণ মর্যাদাশালী।                                                             সহীহ: মুসনাদে আহমাদ ২৪২৬৭।
840 | পরিচ্ছেদঃ ৪৩: তিনজনের জামাআত                                                                                                                             হাদিস একাডেমি নাম্বারঃ ৮৪০, আন্তর্জাতিক নাম্বারঃ                         ৮৪১                                                                                                                                         ৮৪০. কুতায়বাহ্ (রহ.) ..... আবু সাঈদ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: যখন তিনজন লোক হবে তখন তাদের একজন ইমামতি করবে, আর তাদের মধ্যে ইমামাতের সবচেয়ে উপযুক্ত ব্যক্তি তিনি যিনি ভালো কিরাআত জানেন।                                                             সহীহ: মুসলিম ৬৭২, দারিমী ১২৫৪, সহীহ ইবনু খুযায়মাহ ১৫০৮। [দ্রঃ ৪৮২]
841 | পরিচ্ছেদঃ ৪৪: একজন পুরুষ একজন বালক এবং একজন মহিলা এ রকম তিনজনের জামা'আত                                                                                                                             হাদিস একাডেমি নাম্বারঃ ৮৪১, আন্তর্জাতিক নাম্বারঃ                         ৮৪২                                                                                                                                         ৮৪১. মুহাম্মাদ ইবনু ইসমাঈল ইবনু ইবরাহীম (রহ.) ..... ইবনু 'আব্বাস (রাঃ) থেকে বর্ণিত আছে যে, তিনি বলেন, আমি রাসূলুল্লাহ (সা.)-এর পাশে সালাত আদায় করেছি। তখন আয়িশাহ্ (রাঃ) আমাদের পেছনে থেকে আমাদের সাথে সালাত আদায় করলেন আর আমি রাসূলুল্লাহ (সা.)-এর পাশে থেকে তার সঙ্গে সালাত আদায় করলাম।                                                             সহীহ: মুসনাদে আহমাদ ২৭৫১, সহীহ ইবনু খুযায়মাহ্ ১৫৩৭, বায়হাকী'র “সুনানুল কুবরা” (৩/১০৭)। [দ্রঃ ৮০৪]
842 | পরিচ্ছেদঃ ৪৫: দু’জনের জামা'আত                                                                                                                             হাদিস একাডেমি নাম্বারঃ ৮৪২, আন্তর্জাতিক নাম্বারঃ                         ৮৪৩                                                                                                                                         ৮৪২. সুওয়াইদ ইবনু নাসর (রহ.) ..... ইবনু আব্বাস (রাঃ) থেকে বর্ণিত। তিনি বলেন, রাসূলুল্লাহ (সা.) এর সাথে আমি সালাত আদায় করি। আমি তার বাম পাশে দাঁড়ালে তিনি আমাকে তাঁর বাম হাতে ধরে তার ডান পাশে দাঁড় করান।                                                             সহীহ: মুসলিম ৭৬৩, আবু দাউদ ৬১০, মুসনাদে আহমাদ ৩২৪৫। [দ্রঃ ৮০৬]।
843 | পরিচ্ছেদঃ ৪৫: দু’জনের জামা'আত                                                                                                                             হাদিস একাডেমি নাম্বারঃ ৮৪৩, আন্তর্জাতিক নাম্বারঃ                         ৮৪৪                                                                                                                                         ৮৪৩. ইসমাঈল ইবনু মাস্'উদ (রহ.) ..... উবাই ইবনু কা'ব (রাঃ) থেকে বর্ণিত। তিনি বলেন, একদিন রাসূলুল্লাহ (সা.) ফজরের সালাত আদায় করলেন। পরে তিনি বললেন, অমুক সালাতে উপস্থিত হয়েছে? উপস্থিত মুসল্লীগণ বললেন, না। তিনি (সা.) বললেন, অমুক ব্যক্তি? তারা বললেন, না। তিনি (সা.) বললেন, এ দু'টি সালাত (ইশা ও ফজর) মুনাফিকদের ওপর খুবই কঠিন। তাতে কি ফযীলত রয়েছে তারা যদি তা জানতো তাহলে নিশ্চয় তারা তাতে উপস্থিত হতো হামাগুড়ি দিয়ে হলেও। আর প্রথম সারি হলো ফেরেশতাদের সারির মতো। যদি তোমরা তার ফযীলত জানতে তাহলে তোমরা তাতে উপস্থিত হওয়ার জন্যে প্রতিযোগিতা করতে। একজন লোকের সাথে সালাত আদায় করা একাকী সালাত আদায় করা থেকে উত্তম। আর দু’জন লোকের সাথে কোন ব্যক্তির সালাত আদায় করা এক ব্যক্তির সাথে সালাত আদায় করার চেয়ে উত্তম। আর সংখ্যা যতই বৃদ্ধি পাবে ততই আল্লাহর কাছে তা পছন্দনীয় হবে।                                                             হাসান: আবু দাউদ ৫৫৪, দারিমী ১২৬৯, মুসনাদে আহমাদ ২১৩০২, সহীহ ইবনু খুযায়মাহ ১৪৭৭, ইবনু মাজাহ ৭৯০; তা'লীকুর রাগীব ১/১৫২।
844 | পরিচ্ছেদঃ ৪৬: নফল সালাতের জামা'আত                                                                                                                             হাদিস একাডেমি নাম্বারঃ ৮৪৪, আন্তর্জাতিক নাম্বারঃ                         ৮৪৫                                                                                                                                         ৮৪৪. নাসর ইবনু ‘আলী (রহ.) ..... ‘ইতবান ইবন মালিক (রাঃ) থেকে বর্ণিত। তিনি বললেন, হে আল্লাহর রসূল! আমার সম্প্রদায়ের মসজিদ এবং আমার মাঝে পানির স্রোত বাধা সৃষ্টি করে। অতএব আমি পছন্দ করি যে, আপনি আমার বাড়ি এসে আমার ঘরের এক স্থানে সালাত আদায় করেন এবং আমি তা মসজিদ বানিয়ে নিব। রাসূলুল্লাহ (সা.) বললেন, আমি তাই করব। তারপর রাসূলুল্লাহ (সা.) এসে বললেন, কোথায় সালাত আদায় করা তুমি পছন্দ কর? আমি ঘরের একদিকে ইশারা করলে রাসূলুল্লাহ (সা.) তথায় দাঁড়ালেন। আমরা তাঁর পেছনে কাতার বেঁধে দাঁড়ালাম। তিনি আমাদের নিয়ে দুই রাক'আত সালাত আদায় করলেন।                                                             সহীহ: বুখারী ৮৩৯-৮৪০, মুসলিম ৩৩।
845 | পরিচ্ছেদঃ ৪৭: কাযা সালাতের জামাআত                                                                                                                             হাদিস একাডেমি নাম্বারঃ ৮৪৫, আন্তর্জাতিক নাম্বারঃ                         ৮৪৬                                                                                                                                         ৮৪৫. আলী ইবনু হুজুর (রহ.) ..... আনাস (রাঃ) থেকে বর্ণিত। তিনি বলেন, রাসূলুল্লাহ (সা.) সালাতে দাড়িয়ে তাকবীর বলার আগে আমাদের দিকে মুখ করে বললেন, তোমরা কাতার সোজা কর এবং পরস্পর মিলে দাঁড়াও। কারণ আমি তোমাদেরকে আমার পিঠের পিছন দিক থেকেও দেখে থাকি।                                                             সহীহ: বুখারী ৭১৯, বায়হাক্বী’র “সুনানুল কুবরা” (২/২১)। [দ্রঃ ৮১৪]।
846 | পরিচ্ছেদঃ ৪৭: কাযা সালাতের জামাআত                                                                                                                             হাদিস একাডেমি নাম্বারঃ ৮৪৬, আন্তর্জাতিক নাম্বারঃ                         ৮৪৭                                                                                                                                         ৮৪৬. হান্নাদ ইবনু সারী (রহ.) ..... আবু কতাদাহ (রাঃ) থেকে বর্ণিত। তিনি বলেন, আমরা রাসূলুল্লাহ (সা.) -এর সঙ্গে ছিলাম হঠাৎ দলের একজন বললেন, হে আল্লাহর রসূল! যদি বিশ্রামের জন্য শেষ রাতে আমাদের নিয়ে অবতরণ করতেন। তিনি (সা.) বললেন, আমি ভয় করি তোমরা সালাত ছেড়ে ঘুমিয়ে পড়বে। বিলাল (রাঃ) বললেন, আমি আপনাদের দেখাশুনা করব। তারপর সকলেই শুয়ে পড়লেন এবং ঘুমিয়ে গেলেন। বিলাল (রাঃ) তাঁর সওয়ারীর সঙ্গে হেলান দিয়ে পিঠ লাগিয়ে রইলেন। তারপর রাসূলুল্লাহ (সা.) জাগ্রত হয়ে দেখলেন সূর্য উদিত হচ্ছে। তিনি বললেন, হে বিলাল! তুমি যা বলেছিলে তা কোথায়? তিনি বললেন, আমাকে এত গভীর ঘুমে আর কখনো পায়নি। রাসূলুল্লাহ (সা.) বললেন, আল্লাহ তা'আলা যখন ইচ্ছা করলেন তখন তোমাদের রূহ কবয করে নিলেন। আর যখন ইচ্ছা ফিরিয়ে দিলেন। হে বিলাল! উঠ লোকেদেরকে সালাতের জন্যে আহ্বান কর। তারপর বিলাল (রাঃ) উঠে আযান দিলেন, এরপর সকলে উযূ করলেন অর্থাৎ যখন সূর্য বেশ উপরে উঠলো। পরে তিনি দাঁড়িয়ে লোকেদের নিয়ে সালাত আদায় করলেন।                                                             সহীহ: বুখারী ৫৯৫, আবু দাউদ ৪৪০, সহীহ ইবনু খুযায়মাহ ৪০৯, সহীহ আবু দাউদ ৪৬৫-৪৬৬।
847 | পরিচ্ছেদঃ ৪৮: জামা'আত ছেড়ে দেয়ার পরিণতি সম্পর্কে কঠোর হুঁশিয়ারি                                                                                                                             হাদিস একাডেমি নাম্বারঃ ৮৪৭, আন্তর্জাতিক নাম্বারঃ                         ৮৪৮                                                                                                                                         ৮৪৭. সুওয়াইদ ইবনু নাসর (রহ.) ..... মা'দান ইবনু আবু তলহাহ আল ইয়ামুরী (রহ.) থেকে বর্ণিত। তিনি বলেন, আবু দারদা (রাঃ) আমাকে বললেন, তোমার বাড়ি কোথায়? আমি বললাম, আমার বাড়ি হিমস্-এর নিকটবর্তী এক গ্রামে। তখন আবু দারদা বললেন, আমি রাসূলুল্লাহ (সা.) -কে বলতে শুনেছি, কোন গ্রামে অথবা অনাবাদী জায়গায় তিনজন লোক থাকাবস্থায় সেখানে সালাত কায়িম না হলে তাদের ওপর শয়তান আধিপত্য বিস্তার লাভ করে। অতএব, তোমরা জামা'আতকে অত্যাবশ্যকীয়রূপে গ্রহণ করবে। কারণ, বাঘ বিচ্ছিন্ন ছাগলকে খেয়ে ফেলে। সায়িব (রাঃ) বলেন, জামা'আত অর্থ সালাতের জামা'আত।                                                             হাসান: আবু দাউদ ৫৪৭, মুসনাদে আহমাদ ২১৭৫৮, সহীহ ইবনু খুযায়মাহ্ ১৪৮৬, ইবনু হিব্বান “মাওয়ারিদ (২/১২৮), হাঃ ৪২৫, বায়হাকী’র “সুনানুল কুবরা” (৩/৫৪), মিশকাত ১০৬৭, সহীহ আবু দাউদ ৫৫৬, তা'লীকুর রাগবীব ১/১৫৬।
848 | পরিচ্ছেদঃ ৪৯: জামাআত হতে পিছনে থাকার পরিণতি সম্পর্কে কঠোর হুঁশিয়ারী                                                                                                                             হাদিস একাডেমি নাম্বারঃ ৮৪৮, আন্তর্জাতিক নাম্বারঃ                         ৮৪৯                                                                                                                                         ৮৪৮. কুতায়বাহ্ (রহ.) ..... আবূ হুরায়রাহ্ (রাঃ) হতে বর্ণিত। রাসূলুল্লাহ (সা.) বলেছেন: যার হাতে আমার জীবন তার শপথ করে বলছি আমি ইচ্ছা করেছি যে, কিছু জ্বালানি কাঠ আনতে আদেশ করবো, তা সংগ্রহ হলে সালাতের আদেশ করব। তারপর তার জন্যে আযান দেয়া হবে। পরে এক ব্যক্তিকে আদেশ দিব সে লোকের ইমামতি করবে। আর আমি লোকেদের পেছন থেকে তাদের ঘর জ্বালিয়ে দিব (যারা জামা'আতে আসে না), যার হাতে আমার প্রাণ তাঁর শপথ যদি তাদের কেউ জানত যে, একটি মাংসল হাড় অথবা দুই টুকরা বকরীর সুন্দর খুর পাবে তাহলে তারা ‘ইশার সালাতে অবশ্যই হাজির হতো।                                                             সহীহ: বুখারী ৬৪৪, মুসলিম ৬৫১, ইবনু মাজাহ ৭৯১।
849 | পরিচ্ছেদঃ ৫০: সালাতের আযান দিলে তার হিফাযত করা                                                                                                                             হাদিস একাডেমি নাম্বারঃ ৮৪৯, আন্তর্জাতিক নাম্বারঃ                         ৮৫০                                                                                                                                         ৮৪৯. সুওয়াইদ ইবনু নাসর (রহ.) ..... ‘আবদুল্লাহ ইবনু মাসউদ (রাঃ) থেকে বর্ণিত আছে যে, তিনি বলতেন, যে ব্যক্তি আগামীকাল আল্লাহ তা'আলার সঙ্গে একজন মুসলিম হিসেবে দেখা করার আশা রাখে সে যেন পাঁচ ওয়াক্ত সালাতের হিফাযত করে, যখন তার আযান দেয়া হয়। আল্লাহ তা'আলা তার রসূল (সা.) -কে হিদায়াতের নিয়মাবলী বর্ণনা করেছেন, আর ঐগুলো হিদায়াতের নিয়মের অন্তর্গত। আর আমি ধারণা করি, তোমাদের প্রত্যেকের ঘরে একটা সালাতের স্থান রয়েছে। অতএব, যদি তোমরা তোমাদের ঘরে সালাত আদায় কর আর তোমাদের মসজিদ পরিত্যাগ কর তাহলে তোমরা তোমাদের নবী (সা.)-এর তরীকা ছেড়ে দিলে। আর যদি তোমরা নবী (সা.) -এর তরীকাই ছেড়ে দিলে তাহলে তোমরা বিপথগামী হলে। আর কোন মুসলিম এমন নেই যে, উত্তমরূপে উযূ করে, পরে সে সালাতের জন্যে পায়ে হেঁটে যায় কিন্তু আল্লাহ তা'আলা তার প্রত্যেক পদক্ষেপে একটি নেকী লেখেন না। অথবা তার জন্যে তার মর্যাদা উন্নত করে দেন না। অথবা তদ্বারা তার একটি পাপের প্রায়শ্চিত্ত করেন না। আমি দেখেছি আমরা সবসময় কাছাকাছি পা ফেলে চলতাম আর তা থেকে বিরত থাকে না কেউ ঐ মুনাফিক ব্যতীত যার নিফাক প্রকাশ্য। পক্ষান্তরে আমি দেখেছি, কোন ব্যক্তি দুই ব্যক্তির কাঁধে ভর করে চলত। অবশেষে তাকে দাঁড় করানো হত কাতারে।                                                             সহীহ: মুসলিম ৬৫৪, আবু দাউদ ৫৫০, মুসনাদে আহমাদ ৩৯৩৬, ইবনু মাজাহ ৭৭৭, সহীহ: ইবনু খুযায়মাহ ১৪৮৩।
850 | পরিচ্ছেদঃ ৫০: সালাতের আযান দিলে তার হিফাযত করা                                                                                                                             হাদিস একাডেমি নাম্বারঃ ৮৫০, আন্তর্জাতিক নাম্বারঃ                         ৮৫১                                                                                                                                         ৮৫০. ইসহাক ইবনু ইব্রাহীম (রহ.) ..... আবূ হুরায়রাহ্ (রাঃ) থেকে বর্ণিত। তিনি বলেন, একজন অন্ধ লোক রাসূলুল্লাহ (সা.) -এর কাছে এসে বললেন, আমার এমন কোন পথপ্রদর্শক নেই যে, আমাকে সালাতে নিয়ে যায়। সে ব্যক্তি তাঁর কাছে নিজ ঘরে সালাত আদায় করার অনুমতি চাইলেন। তিনি (সা.) তাঁকে অনুমতি দিলেন। যখন ঐ ব্যক্তি চলে যেতে উদ্যত হলেন তখন তাকে ডেকে বললেন, তুমি কি সালাতের আযান শুনতে পাও? তিনি বললেন, হ্যাঁ। তিনি (সা.) বললেন, তাহলে তার উত্তর দাও (অর্থাৎ জামা'আতে হাজির হও)।                                                             সহীহ: মুসলিম ৬৫৩, বায়হাকী’র “সুনানুল কুবরা" (৩/৫৭), ইবনু মাজাহ ৭৯৪।
851 | পরিচ্ছেদঃ ৫০: সালাতের আযান দিলে তার হিফাযত করা                                                                                                                             হাদিস একাডেমি নাম্বারঃ ৮৫১, আন্তর্জাতিক নাম্বারঃ                         ৮৫২                                                                                                                                         ৮৫১. হারূন ইবনু যায়দ ইবনু আবুয যারকা ও ‘আবদুল্লাহ ইবনু মুহাম্মাদ ইবনু ইসহাক (রহ.) ..... ইবনু উম্মু মাকতূম (রাঃ) হতে বর্ণিত। তিনি বললেন, হে আল্লাহর রসূল! মদীনায় বহু সরীসৃপ জম্ভ এবং হিংস্র প্রাণী রয়েছে। তিনি (সা.) বললেন, তুমি কি “হাইয়্যা আলাস সালা-হ, হাইয়্যা আলাল ফালা-হ” (সালাতের দিকে আসো, কল্যাণের দিকে আসো) এ শব্দ শুনতে পাও? তিনি বললেন, হ্যা। তিনি (সা.) বললেন, তাহলে তুমি আসবে। তিনি (সা.) তাঁকে না আসার অনুমতি দিলেন না।”                                                             সহীহ: আবু দাউদ ৫৫৩, সহীহ ইবনু খুযায়মাহ ১৪৭৮, বায়হাকী'র “সুনানুল কুবরা" (৩/৫৮), মুসতাদরাক হাকিম (১/১৪৬), সহীহ আবু দাউদ ৫৬২।
852 | পরিচ্ছেদঃ ৫১: জামা'আত ত্যাগের কারণ                                                                                                                             হাদিস একাডেমি নাম্বারঃ ৮৫২, আন্তর্জাতিক নাম্বারঃ                         ৮৫৩                                                                                                                                         ৮৫২. কুতায়বাহ্ (রহ.) ..... ‘উরওয়াহ্ (রাঃ) হতে বর্ণিত আছে যে, ‘আবদুল্লাহ ইবনু আরকাম (রাঃ) তার সঙ্গীদের ইমামতি করতেন। একদিন সালাতের সময় হলে তিনি তাঁর প্রয়োজনে চলে গেলেন। তারপর ফিরে এসে বললেন, আমি রাসূলুল্লাহ (সা.)-কে বলতে শুনেছি, যখন তোমাদের কারও পায়খানার প্রয়োজন হয় তখন সে যেন সালাতের আগেই তা সেরে নেয়।                                                             সহীহ: আবু দাউদ ৮৮, তিরমিযী ১৪২, ইবনু মাজাহ ৬১৬, মুয়াত্তা মালিক (১/১৫৯) হাঃ ৪৯, দারিমী ১৪২৭, সহীহ ইবনু খুযায়মাহ ১৬৫২।
853 | পরিচ্ছেদঃ ৫১: জামা'আত ত্যাগের কারণ                                                                                                                             হাদিস একাডেমি নাম্বারঃ ৮৫৩, আন্তর্জাতিক নাম্বারঃ                         ৮৫৪                                                                                                                                         ৮৫৩. মুহাম্মাদ ইবনু মানসূর (রহ.) ..... আনাস (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: যখন রাতের খানা হাজির হয় আর সালাতেরও ইকামাত দেয়া হয়, তখন প্রথমে খেয়ে নেবে।                                                             সহীহ: বুখারী ৬৭২, ৫৪৬৩; মুসলিম ৫৫৭, ইবনু মাজাহ ৯৩৩।
854 | পরিচ্ছেদঃ ৫১: জামা'আত ত্যাগের কারণ                                                                                                                             হাদিস একাডেমি নাম্বারঃ ৮৫৪, আন্তর্জাতিক নাম্বারঃ                         ৮৫৫                                                                                                                                         ৮৫৪. মুহাম্মাদ ইবনুল মুসান্না (রহ.) ..... আবুল মালীহ (রহ.)-এর সূত্রে তার পিতা হতে বর্ণিত। তিনি বলেন, আমরা রাসূলুল্লাহ (সা.)-এর সাথে হুনায়নে ছিলাম, এমন সময়ে আমাদের ওপর বৃষ্টি বর্ষণ শুরু হলো। তখন রাসূলুল্লাহ (সা.)-এর মুয়াযযিন ঘোষণা করলেন, “সল্লূ ফী রিহা-লিকুম” (আপনারা নিজ নিজ বাসস্থানে সালাত আদায় করুন)।                                                             সহীহ: আবু দাউদ ১০৫৭, ইবনু মাজাহ ৯৩৬, সহীহ ইবনু খুযায়মাহ্ ১৬৫৮।
855 | পরিচ্ছেদঃ ৫২: জামাআত প্রাপ্তির সীমা                                                                                                                             হাদিস একাডেমি নাম্বারঃ ৮৫৫, আন্তর্জাতিক নাম্বারঃ                         ৮৫৬                                                                                                                                         ৮৫৫. ইসহাক ইবনু ইব্রাহিম (রহ.)… আবূ হুরায়রাহ (রাঃ) এর সূত্রে রাসূলুল্লাহ (সা.) হতে বর্ণিত। তিনি বলেছেন, যে ব্যক্তি উত্তমরূপে উযূ করল তারপর মসজিদের উদ্দেশে বের হয়ে দেখল লোকেরা সালাত সমাপ্ত করেছে। আল্লাহ তা'আলা তার জন্যে সালাতে উপস্থিত ব্যক্তিদের সমান নেকী লিখে দিবেন এবং তাদের নেকী থেকে কিছুই কমানো হবে না।                                                             সহীহ: আবু দাউদ ৫৬৪, মুসনাদে আহমাদ ৮৯৩৪, মুসতাদরাক হাকিম (১/২০৮), সহীহ আবু দাউদ ৫৭৩।
856 | পরিচ্ছেদঃ ৫২: জামাআত প্রাপ্তির সীমা                                                                                                                             হাদিস একাডেমি নাম্বারঃ ৮৫৬, আন্তর্জাতিক নাম্বারঃ                         ৮৫৭                                                                                                                                         ৮৫৬. সুলায়মান ইবনু দাউদ (রহ.)…. উসমান ইবনু আফফান (রাঃ) হতে বর্ণিত। তিনি বলেন, আমি রাসূলুল্লাহ (সা.)-কে বলতে শুনেছি, যে ব্যক্তি সালাতের জন্যে পূর্ণরূপে উযূ করল, তারপর ফরয সালাতের উদ্দেশ্য বের হল এবং লোকেদের সাথে ঐ সালাত আদায় করল, অথবা তিনি (সা.) বলেছেন, জামা'আতে অথবা বলেছেন মসজিদে। আল্লাহ তা'আলা তাঁর গুনাহসমূহ ক্ষমা করে দিবেন।                                                             সহীহ: বুখারী ১৪৩৩, মুসলিম ২৩২, তা'লীকুর রাগীব ১/১৫০।
857 | পরিচ্ছেদঃ ৫৩: একাকী সালাত আদায় করলে পুনরায় জামাআতে সালাত আদায় করা                                                                                                                             হাদিস একাডেমি নাম্বারঃ ৮৫৭, আন্তর্জাতিক নাম্বারঃ                         ৮৫৮                                                                                                                                         ৮৫৭. কুতায়বাহ্ (রহ.) ..... মিহজান (রাঃ) হতে বর্ণিত। তিনি এক সময় রাসূলুল্লাহ (সা.) -এর সঙ্গে এক মজলিসে ছিলেন, তখন সালাতের আযান হলে রাসূলুল্লাহ (সা.) দাঁড়ালেন, তারপর সালাত আদায় করে এসে দেখলেন মিহজান (রাঃ) সে মাজলিসেই রয়েছেন। রাসূলুল্লাহ (সা.) তাকে বললেন, তোমাকে সালাত আদায় করা থেকে কোন জিনিস বাধা দিল? তুমি কি মুসলিম নও? তিনি বললেন, হ্যা! কিন্তু আমি আমার ঘরে সালাত আদায় করেছি। রাসূলুল্লাহ (সা.) তাঁকে বললেন, যখন মসজিদে আসবে তখন লোকেদের সঙ্গে সালাত আদায় করে নিবে যদিও আগে সালাত আদায় করে থাক।                                                             সহীহ: মুয়াত্তা মালিক (১/১৩২) হাঃ ৮, মুসনাদে আহমাদ ১৬৪৪২, বায়হাকী'র “সুনানুল কুবরা” (২/৩০০), দারাকুত্বনী (১/৪১৫), সহীহ আবু দাউদ ৫৯০-৫৯১।
858 | পরিচ্ছেদঃ ৫৪: একাকী ফজরের সালাত আদায় করলে পুনরায় জমা'আতে আদায় করা                                                                                                                             হাদিস একাডেমি নাম্বারঃ ৮৫৮, আন্তর্জাতিক নাম্বারঃ                         ৮৫৯                                                                                                                                         ৮৫৮. যিয়াদ ইবনু আইয়ূব (রহ.) ..... ইয়াযীদ ইবনুল আসওয়াদ আল ‘আমিরী (রাঃ) হতে বর্ণিত। তিনি বলেন, আমি মসজিদ খায়ফে রাসূলুল্লাহ (সা.)-এর সঙ্গে ফজরের সালাত আদায় করলাম। যখন তিনি সালাত শেষ করলেন, দেখতে পেলেন দু’জন ব্যক্তি লোকেদের পেছনে রয়েছে যারা তাঁর সাথে সালাত আদায় করেনি। তিনি বললেন, ঐ দু ব্যক্তিকে আমার কাছে নিয়ে এসো। তাদেরকে আনা হলো। ভয়ে তাদের কাঁধ ও পার্শ্বদেশ কাঁপছিল। তিনি বললেন, কি কারণে তোমরা আমাদের সঙ্গে সালাত আদায় করলে না। তারা বলল, হে আল্লাহর রসূল (সা.)! আমরা আমাদের ঘরে সালাত আদায় করেছি। তিনি বললেন, আর এমন করবে না। যখন তোমরা তোমাদের ঘরে সালাত আদায় করে জামা'আতের মসজিদে আসবে তখন তাদের সঙ্গে সালাত আদায় করবে। আর তা তোমাদের জন্যে নফল (বলে গণ্য) হবে।                                                             সহীহ: আবু দাউদ ৫৭৫, তিরমিযী ২১৯, দারিমী ১৩৬৭, সহীহ: ইবনু খুযায়মাহ ১৩২৯।
859 | পরিচ্ছেদঃ ৫৫: সময় চলে গেলে জামা'আতে পুনঃ সালাত আদায় করা                                                                                                                             হাদিস একাডেমি নাম্বারঃ ৮৫৯, আন্তর্জাতিক নাম্বারঃ                         ৮৬০                                                                                                                                         ৮৫৯. মুহাম্মাদ ইবনু আবদুল আ'লা ও মুহাম্মাদ ইবনু ইব্রাহীম ইবনু সুদরান (রহ.) ••••. আবূ যার (রাঃ) হতে বর্ণিত। তিনি বলেন, রাসূলুল্লাহ (সা.) আমার উরুদেশে হাত রেখে বললেন, যদি তুমি এমন লোকের মধ্যে বেঁচে থাক যারা ঠিক সময় হতে সালাতকে পিছিয়ে দিবে, তখন তুমি কি করবে? তিনি বললেন, আপনি কি করতে নির্দেশ দেন। তিনি (সা.) বললেন, তুমি সময় মতো সালাত আদায় করে নিবে। তারপর তোমার প্রয়োজনে যাবে যদি সালাত শুরু হয় আর তুমি মসজিদে থাক তাহলে সালাত আদায় করে নিবে।                                                             সহীহ: মুসলিম ৬৪৮, বুখারী'র “আদাবুল মুফরাদ ৯৫৪, সহীহ ইবনু খুযায়মাহ (৩/৬৬), হাঃ ১৬৩৯৭, ইরওয়াউল গালীল ৪৮৩। [দ্রঃ ৭৭৮]।
860 | পরিচ্ছেদঃ ৫৬: মসজিদে ইমামের সঙ্গে জামা'আত সালাত আদায় করলে পুনরায় সালাত না পড়া                                                                                                                             হাদিস একাডেমি নাম্বারঃ ৮৬০, আন্তর্জাতিক নাম্বারঃ                         ৮৬১                                                                                                                                         ৮৬০. ইব্রাহীম ইবনু মুহাম্মাদ আত্ তায়মী (রহ.) ..... মায়মূনাহ (রাঃ)-এর মুক্ত গোলাম সুলায়মান (রহ.) হতে বর্ণিত। তিনি বলেন, আমি ইবনু উমার (রাঃ)-কে মসজিদের আঙ্গিনায় উপবিষ্ট দেখলাম আর লোকেরা তখন সালাত আদায় করছিল। আমি বললাম, হে আবূ ‘আবদুর রহমান! আপনার কি হয়েছে যে, সালাত আদায় করছেন না? তিনি বললেন, আমি সালাত আদায় করে ফেলেছি। আমি রাসূলুল্লাহ (সা.) -কে বলতে শুনেছি যে, একদিনে এক সালাত দু’বার আদায় করা যায় না।                                                             হাসানঃ আবু দাউদ ৫৭৯, মুসনাদে আহমাদ ৪৬৮৯, সহীহ ইবনু খুযায়মাহ ১৬৪১, বায়হাকী'র “সুনানুল কুবরা” (২/৩০৩), সহীহ আবূ দাউদ ৫৯২।
861 | পরিচ্ছেদঃ ৫৭: সালাতের জন্যে দৌড়ানো                                                                                                                             হাদিস একাডেমি নাম্বারঃ ৮৬১, আন্তর্জাতিক নাম্বারঃ                         ৮৬২                                                                                                                                         ৮৬১. আবদুল্লাহ ইবনু মুহাম্মাদ ইবনু আবদুর রহমান আয যুহরী (রহ.) ..... আবু হুরায়রাহ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: যখন তোমরা সালাতে আসবে তখন তোমরা দৌড়ে আসবে না, বরং হেঁটে আসবে, যেন তোমাদের মাঝে স্বস্তি বজায় থাকে। ইমামের সাথে যতটুকু পাবে তা আদায় করবে আর যা ছুটে যাবে তা পরে আদায় করে নিবে।                                                             সহীহ: বুখারী ৯০৮, মুসলিম ৬০২, আস সহীহাহ ১১৯৮।
862 | পরিচ্ছেদঃ ৫৮: সালাতের জন্যে না দৌড়ে দ্রুত গমন করা                                                                                                                             হাদিস একাডেমি নাম্বারঃ ৮৬২, আন্তর্জাতিক নাম্বারঃ                         ৮৬৩                                                                                                                                         ৮৬২. ‘আমর ইবনু সাওয়াদ ইবনুল আসওয়াদ ইবনু আমর (রহ.) ..... আবূ রাফি (রাঃ) হতে বর্ণিত। তিনি বলেন, রাসূলুল্লাহ (সা.) আসরের সালাত আদায় করে বানূ ‘আবদুল আশহাল-এর কাছে যেতেন এবং তাদের সাথে কিছু কথাবার্তা বলতেন আর মাগরিবের সালাতের জন্যে দ্রুত চলে আসতেন। আবূ রাফি বলেন, একবার নবী (সা.) মাগরিবের সালাতের জন্যে দ্রুত আসছিলেন। তখন আমরা বাক্বী নামক স্থানের কাছ দিয়ে যাচ্ছিলাম। তিনি বললেন, “তোমার জন্যে আফসোস! তোমার জন্যে আফসোস!” তিনি বলেন, এটা আমার সামর্থ্যে কষ্টকর ছিল, অতএব আমি পেছনে রয়ে গেলাম, আর আমি ধারণা করলাম, তিনি আমাকেই উদ্দেশ্য করেছেন। তিনি (সা.) বললেন, তোমার কি হলো, চলো। আমি বললাম, আপনি যে একটি ঘটনা ঘটিয়েছেন? তিনি (সা.) বললেন, তা কি? আমি বললাম, আপনি বললেন, তোমার জন্যে আফসোস। তিনি বললেন, না, সে হচ্ছে ঐ ব্যক্তি যাকে আমি অমুক সম্প্রদায়ের নিকট যাকাত আদায়কারী করে পাঠিয়েছিলাম। সে একখানা চাদর আত্মসাৎ করেছিল এখন তাকে ঐরূপ আগুনের একখানা চাদর পরিয়ে দেয়া হয়েছে।                                                             হাসান: মুসনাদে আহমাদ ২৭২৩৬, সহীহ ইবনু খুযায়মাহ (৪/৫২-৫৩) হাঃ ২৩৩৭।
863 | পরিচ্ছেদঃ ৫৮: সালাতের জন্যে না দৌড়ে দ্রুত গমন করা                                                                                                                             হাদিস একাডেমি নাম্বারঃ ৮৬৩, আন্তর্জাতিক নাম্বারঃ                         ৮৬৪                                                                                                                                         ৮৬৩. হারূন ইবনু আবদুল্লাহ (রহ.) ..... আবু ইসহাক (রহ.)-এর সূত্রেও আবু রাফি' হতে অনুরূপ হাদীস বর্ণিত আছে।                                                             সহীহ: ইমাম নাসায়ী (রহ.) এককভাবে বর্ণনা করেছেন।
864 | পরিচ্ছেদঃ ৫৯: আগে ভাগে সালাতে উপস্থিত হওয়া                                                                                                                             হাদিস একাডেমি নাম্বারঃ ৮৬৪, আন্তর্জাতিক নাম্বারঃ                         ৮৬৫                                                                                                                                         ৮৬৪. আহমাদ ইবনু মুহাম্মাদ ইবনুল মুগীরাহ (রহ.) ..... যুহরী (রহ.) হতে বর্ণিত। তিনি বলেন, আবূ সালামাহ্ ইবনু আবদুর রহমান এবং আবু আবদুল্লাহ আগার আমাকে খবর দিয়েছেন যে, আবু হুরায়রাহ্ (রাঃ) তাদের কাছে বর্ণনা করেছেন, রাসূলুল্লাহ (সা.) বলেছেন: সর্বাগ্রে সালাতে যে ব্যক্তি হাজির হয় সে ঐ ব্যক্তির মতো যে একটি উট কুরবানী করে, তারপর যে ব্যক্তি আসে ঐ লোকের মতো যে একটি গরু কুরবানী করে, তারপর যে ব্যক্তি আসে সে ঐ লোকের মতো যে একটি দুম্বা কুরবানী করে। পরে যে ব্যক্তি আসে সে ঐ ব্যক্তির মতো যে একটি মুরগী আল্লাহর রাস্তায় দান করে। তারপর যে ব্যক্তি আগমন করে সে ঐ ব্যক্তির ন্যায় যে একটি ডিম আল্লাহর রাস্তায় দান করে।                                                             সহীহ: বুখারী ৮৮১, ৩২১১; মুসলিম ৮৫০, ইবনু মাজাহ ১০৯৪, মুসনাদে আহমাদ ৭৫৭২।
865 | পরিচ্ছেদঃ ৬০: ইকামাতের সময় যে সালাত মাকরূহ                                                                                                                             হাদিস একাডেমি নাম্বারঃ ৮৬৫, আন্তর্জাতিক নাম্বারঃ                         ৮৬৬                                                                                                                                         ৮৬৫. সুওয়াইদ ইবনু নাসর (রহ.) ..... আবূ হুরায়রাহ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: যখন ইকামাত বলা হয় তখন ফরয সালাত ছাড়া আর কোন সালাত নেই।                                                             সহীহ: মুসলিম ৭১০, আবু দাউদ ১২৬৬, তিরমিযী ৪২১, ইবনু মাজাহ ১১৫১।
866 | পরিচ্ছেদঃ ৬০: ইকামাতের সময় যে সালাত মাকরূহ                                                                                                                             হাদিস একাডেমি নাম্বারঃ ৮৬৬, আন্তর্জাতিক নাম্বারঃ                         ৮৬৭                                                                                                                                         ৮৬৬. আহমাদ ইবনু আবদুল্লাহ ইবনুল হাকাম ও মুহাম্মাদ ইবনু বাশার (রহ.) ..... আবু হুরায়রাহ (রাঃ)-এর সূত্রে নবী (সা.) হতে বর্ণিত। তিনি বলেন, যখন ইকামাত বলা হয় তখন ফরয সালাত ছাড়া আর কোন সালাত নেই।                                                             সহীহ: মুসলিম ৭১০, আবু দাউদ ১২৬৬, সহীহ: ইবনু খুযায়মাহ ১১২৩।
867 | পরিচ্ছেদঃ ৬০: ইকামাতের সময় যে সালাত মাকরূহ                                                                                                                             হাদিস একাডেমি নাম্বারঃ ৮৬৭, আন্তর্জাতিক নাম্বারঃ                         ৮৬৮                                                                                                                                         ৮৬৭. কুতায়বাহ্ (রহ.) ..... ইবনু বুহায়নাহ্ (রাঃ) হতে বর্ণিত। তিনি বলেন, ফজর সালাতের ইকামাত বলা শুরু হলে রাসূলুল্লাহ (সা.) এক ব্যক্তিকে দেখলেন সে সালাত আদায় করছে আর মুয়াযযিন ইকামাত বলছে। তখন তিনি (সা.) বললেন, তুমি কি ফজরের সালাত চার রাকআত আদায় করছ?                                                             সহীহ: বুখারী ৬৬৩, মুসলিম ৭১১।
868 | পরিচ্ছেদঃ ৬১: ইমাম সালাতরত থাকাবস্থায় যে ফজরের দুই রাকআত সুন্নাত সালাত আদায় করে                                                                                                                             হাদিস একাডেমি নাম্বারঃ ৮৬৮, আন্তর্জাতিক নাম্বারঃ                         ৮৬৯                                                                                                                                         ৮৬৮. ইয়াহইয়া ইবনু হাবীব ইবনু 'আরাবী (রহ.) ... ‘আবদুল্লাহ ইবনু সারজিস (রাঃ) হতে বর্ণিত। তিনি বলেন, এক ব্যক্তি আগমন করল রাসূলুল্লাহ (সা.) তখন ফজরের সালাত আদায় করছিলেন। সে ব্যক্তি দুই রাকআত সালাত আদায় করে সালাতে শরীক হলো। রাসূলুল্লাহ (সা.) তাঁর সালাত সমাপ্ত করে বললেন, হে অমুক! তোমার সালাত কোনটি? তুমি যে সালাত আমাদের সঙ্গে আদায় করেছ সেটি না যে সালাত একা আদায় করেছ?                                                             সহীহ: মুসলিম ৭১২, আবু দাউদ ১২৬৫, ইবনু মাজাহ ১১৫২, সহীহ ইবনু খুযায়মাহ ১১২৫।
869 | পরিচ্ছেদঃ ৬২: কাতারের পেছনে একাকী সালাত আদায়কারী                                                                                                                             হাদিস একাডেমি নাম্বারঃ ৮৬৯, আন্তর্জাতিক নাম্বারঃ                         ৮৭০                                                                                                                                         ৮৬৯. ‘আবদুল্লাহ ইবনু মুহাম্মাদ ইবনু আবদুর রহমান (রহ.) ..... ইসহাক ইবনু 'আবদুল্লাহ (রহ.) হতে বর্ণিত। তিনি বলেন, আমি আনাস (রাঃ)-কে বলতে শুনেছি যে, রাসূলুল্লাহ (সা.) আমাদের ঘরে আসলেন। আমি এবং আমাদের এক ইয়াতীম তার পেছনে সালাত আদায় করলাম। আর উম্মু সুলায়ম (রাঃ) আমাদের পেছনে সালাত আদায় করলেন।                                                             সহীহ: বুখারী ৭২৭, ৮৭১; মুসলিম ৬৫৮, মুসনাদে হুমায়দী ১১৯৪, সহীহ ইবনু খুযায়মাহ ১৫৩৯।
870 | পরিচ্ছেদঃ ৬২: কাতারের পেছনে একাকী সালাত আদায়কারী                                                                                                                             হাদিস একাডেমি নাম্বারঃ ৮৭০, আন্তর্জাতিক নাম্বারঃ                         ৮৭১                                                                                                                                         ৮৭০. কুতায়বাহ (রহ.) ..... ইবনু আব্বাস (রাঃ) হতে বর্ণিত। তিনি বলেন, অতি সুন্দরী এক নারী রাসূলুল্লাহ (সা.) -এর পেছনে সালাত আদায় করতেন। তিনি বলেন, তখন গোত্রের মধ্য থেকে কেউ কেউ প্রথম কাতারে এগিয়ে যেত, যেন তাকে দেখতে না পায়। আর তাদের কেউ কেউ পেছনে থেকে যেত। যখন রুকূ করত তখন তারা বগলের নীচে থেকে তার দিকে তাকাত। তখন আল্লাহ তা'আলা অবতীর্ণ করলেন “তোমাদের মাঝে যারা আগে অগ্রসর হয়ে গেছে তাদেরকেও আমি জানি আর যারা পেছনে রয়ে গেছে। তাদেরকেও জানি"- (সূরাহ আল হিজর ১৫: ২৪)।                                                             সহীহ: তিরমিযী ৩১২২, ইবনু মাজাহ ১০৪৬, মুসনাদে আহমাদ ২৭৮৪, সহীহ: ইবনু খুযায়মাহ ১৬৯৬।
871 | পরিচ্ছেদঃ ৬৩: কাতারের বাইরে রুকু করা                                                                                                                             হাদিস একাডেমি নাম্বারঃ ৮৭১, আন্তর্জাতিক নাম্বারঃ                         ৮৭২                                                                                                                                         ৮৭১. হুমায়দ ইবনু মাস'আদাহ (রহ.) ..... হাসান (রহ.) হতে বর্ণিত। আবূ বাকরহ (রাঃ) তার কাছে বর্ণনা করেছেন যে, তিনি এমন সময় মসজিদে প্রবেশ করলেন যখন নবী (সা.) রুকূতে চলে গেছেন। তিনি (তাড়াতাড়ি) কাতারের বাইরেই রুকু করে ফেললেন। পরে নবী (সা.) তাঁকে বললেন, আল্লাহ তোমার আগ্রহ বাড়িয়ে দিন। কিন্তু আর কখনো এমন করবে না।                                                             সহীহ: বুখারী ৭৮৩, আবু দাউদ ৬৮৩, রওযুন নাযীর ৯২৪, সহীহ: আবু দাউদ ৬৮৪-৬৮৫।
872 | পরিচ্ছেদঃ ৬৩: কাতারের বাইরে রুকু করা                                                                                                                             হাদিস একাডেমি নাম্বারঃ ৮৭২, আন্তর্জাতিক নাম্বারঃ                         ৮৭৩                                                                                                                                         ৮৭২. মুহাম্মাদ ইবনু 'আবদুল্লাহ ইবনুল মুবারক (রহ.) ..... আবূ হুরায়রাহ (রাঃ) হতে বর্ণিত। তিনি বলেন, একদিন রাসূলুল্লাহ (সা.) সালাত আদায় করলেন। সালাত শেষে বললেন, হে অমুক ব্যক্তি! তুমি তোমার সালাত সঠিকভাবে আদায় করো না কেন? সালাত আদায়কারী কি দেখে না সে নিজের জন্য কেমন করে সালাত আদায় করে? আমি (তোমাদেরকে) পেছন থেকেও সেরূপ দেখি যেরূপ দেখি সামনে থেকে।                                                             সহীহ: মুসলিম ৪২৩, বায়হাকী (২/২৯০)।
873 | পরিচ্ছেদঃ ৬৪: যুহরের পরে সালাত                                                                                                                             হাদিস একাডেমি নাম্বারঃ ৮৭৩, আন্তর্জাতিক নাম্বারঃ                         ৮৭৪                                                                                                                                         ৮৭৩. কুতায়বাহ্ ইবনু সা'ঈদ (রহ.) ..... ইবনু উমার (রাঃ) হতে বর্ণিত, রাসূলুল্লাহ (সা.) যুহরের আগে দুই রাক’আত সালাত আদায় করতেন। আর তারপরেও দুই রাক'আত আর মাগরিবের পরও নিজ ঘরে দুই রাক’আত সালাত আদায় করতেন। তিনি 'ইশার পরেও দুই রাকআত সালাত আদায় করতেন। আর তিনি জুমু'আর পর কোন সালাত আদায় করতেন না ঘরে না ফেরা পর্যন্ত, অতঃপর তিনি দুই রাকআত সালাত আদায় করতেন।                                                             সহীহ: বুখারী ৯৩৭, মুসলিম ৮৮২, ইরওয়াউল গালীল ৬১৭।
874 | পরিচ্ছেদঃ ৬৫: ‘আসরের সালাতের পূর্বে সালাত এবং হাদীস বর্ণনায় আবু ইসহাক-এর ওপর মতানৈক্য                                                                                                                             হাদিস একাডেমি নাম্বারঃ ৮৭৪, আন্তর্জাতিক নাম্বারঃ                         ৮৭৫                                                                                                                                         ৮৭৪. ইসমাঈল ইবনু মাস’উদ (রহ.) ..... ‘আসিম ইবনু যমরাহ (রহ.) হতে বর্ণিত। তিনি বলেন, আমি ‘আলী (রাঃ)-কে রাসূলুল্লাহ (সা.)-এর সালাত সম্বন্ধে প্রশ্ন করলাম। তিনি বললেন, তোমাদের কার এরূপ ক্ষমতা আছে? আমি বললাম, আমি তার ক্ষমতা না রাখলেও শুনতে ইচ্ছা করি। তিনি বললেন, যখন সূর্য ‘আসরের সময় তার অবস্থার পরিপ্রেক্ষিতে (সূর্যকে ইশারা করে বলতো) এখানে হতো, তখন তিনি দুই রাকআত সালাত আদায় করতেন। আর যখন তার অবস্থার পরিপ্রেক্ষিতে এখানে হাজির হতো যুহরের সময় তখন তিনি চার রাকআত সালাত আদায় করতেন। আর তিনি যুহরের পূর্বে চার রাকআত এবং তারপর দুই রাকআত সালাত আদায় করতেন। আর ‘আসরের পূর্বেও চার রাকআত সালাত আদায় করতেন। প্রতি দুই রাক'আত সালামের মাধ্যমে পৃথক করতেন। তাঁর এ সালাম ছিল নৈকট্যপ্রাপ্ত মালায়িকাহ (ফেরেশতাগণ), নবীগণ আর তাঁদের অনুগামী মুসলিম এবং মু'মিনদের প্রতি।                                                             হাসান: তিরমিযী ৫৯৮, ইবনু মাজাহ ১১৬১, মুসনাদে আহমাদ ৬৫০, সহীহ: ইবনু মাজাহ ১২১১।
875 | পরিচ্ছেদঃ ৬৫: ‘আসরের সালাতের পূর্বে সালাত এবং হাদীস বর্ণনায় আবু ইসহাক-এর ওপর মতানৈক্য                                                                                                                             হাদিস একাডেমি নাম্বারঃ ৮৭৫, আন্তর্জাতিক নাম্বারঃ                         ৮৭৬                                                                                                                                         ৮৭৫. মুহাম্মাদ ইবনুল মুসান্না (রহ.) ..... ‘আসিম ইবনু যামরাহ্ (রাঃ) হতে বর্ণিত। তিনি বলেন, আমি ‘আলী ইবনু আবী ত্বালিব (রাঃ)-কে রাসূলুল্লাহ (সা.)-এর দিনের ফারযের পূর্বের সালাত সম্বন্ধে প্রশ্ন করি। তিনি বললেন, কে এর যোগ্যতা রাখে? তারপর আমাদের জানাতে গিয়ে তিনি বললেন, যখন সূর্য ঢলে যেত তখন রাসূলুল্লাহ (সা.) দুই রাকআত সালাত আদায় করতেন। আর দুপুরের পূর্বে চার রাকআত আদায় করে তার শেষে সালাম ফিরাতেন।                                                             হাসান: তিরমিযী ৫৯৮, ইবনু মাজাহ ১১৬১, মুসনাদে আহমাদ ৬৫০, সহীহ: ইবনু মাজাহ ১২১১।
876 | পরিচ্ছেদঃ ১: সালাতের প্রারম্ভিক কাজ                                                                                                                             হাদিস একাডেমি নাম্বারঃ ৮৭৬, আন্তর্জাতিক নাম্বারঃ                         ৮৭৭                                                                                                                                         ৮৭৬. আমর ইবনু মানসূর ও আহমাদ ইবনু মুহাম্মদ ইবনুল মুগীরাহ (রহ.)… ইবনু উমার (রাঃ) হতে বর্ণিত। তিনি বলেন, আমি রাসূলুল্লাহ (সা.) -কে দেখেছি, তিনি যখন সালাতে তাকবীর শুরু করতেন তখন তাকবীরের সময় তার দু'হাত উঠাতেন এবং হাত দু'খানাকে উভয় কাঁধ বরাবর করতেন। আর যখন রুকূ করার জন্যে তাকবীর বলতেন তখনো এরূপ করতেন। এরপর যখন “সামি আল্ল-হু লিমান হামিদাহ” বলতেন তখনো এমন করতেন এবং বলতেন- “রব্বানা- ওয়ালাকাল হামদ”। আর যখন তিনি সিজদা করতেন তখন এবং যখন সিজদা থেকে মাথা উঠাতেন তখন এমন করতেন না।”                                                             সহীহ: বুখারী ৭৩৮, মুসলিম ৩৯০, ইবনু মাজাহ ৮৫৮।
877 | পরিচ্ছেদঃ ২: তাকবীর বলার পূর্বে উভয় হাত উঠানো                                                                                                                             হাদিস একাডেমি নাম্বারঃ ৮৭৭, আন্তর্জাতিক নাম্বারঃ                         ৮৭৮                                                                                                                                         ৮৭৭. সুওয়াইদ ইবনু নাসর (রহ.) ..... ইবনু উমার (রাঃ) হতে বর্ণিত। তিনি বলেন, আমি রাসূলুল্লাহ (সা.)-কে দেখেছি, যখন তিনি সালাতের জন্যে দাঁড়াতেন দ’ হাত উঠাতেন। এমনকি তার দু'হাত দু'কাঁধ বরাবর হয়ে যেত। এরপর তিনি তাকবীর বলতেন। বর্ণনাকারী বলেন, তিনি এমন করতেন যখন তিনি রুকুর জন্যে তাকবীর বলতেন। আর যখন রুকু হতে মাথা উঠাতেন তখনো এমন করতেন আর বলতেন “সামি আল্ল-হু লিমান হামিদাহ” আর তিনি সিজদায় এমন করতেন না।                                                             সহীহ: বুখারী ৭৩৬, মুসলিম ৩৯০।
878 | পরিচ্ছেদঃ ৩: উভয় হাত কাঁধ পর্যন্ত তোলা                                                                                                                             হাদিস একাডেমি নাম্বারঃ ৮৭৮, আন্তর্জাতিক নাম্বারঃ                         ৮৭৯                                                                                                                                         ৮৭৮. কুতায়বাহ্ (রহ.) ..... ‘আবদুল্লাহ ইবনু 'উমার (রাঃ) হতে বর্ণিত আছে যে, রাসূলুল্লাহ (সা.) যখন সালাত শুরু করতেন তখন দু’কাধ পর্যন্ত তার দু'হাত তুলতেন। আর যখন রুকূ করতেন এবং রুকূ থেকে মাথা তুলতেন তখনো দু’হাত এভাবে তুলতেন এবং বলতেন- “সামি আল্ল-হু লিমান হামিদাহ, রব্বানা ওয়ালাকাল হামদ” আর তিনি সিজদার সময় এমন করতেন না।”                                                             সহীহ: বুখারী ৭৩৫, মুসনাদে আহমাদ ৪৬৭৪, দারিমী ১২৫০।
879 | পরিচ্ছেদঃ ৪: কান পর্যন্ত উভয় হাত উঠানো                                                                                                                             হাদিস একাডেমি নাম্বারঃ ৮৭৯, আন্তর্জাতিক নাম্বারঃ                         ৮৮০                                                                                                                                         ৮৭৯. কুতায়বাহ্ (রহ.) ..... ‘আবদুল জাব্বার ইবনু ওয়ায়িল (রহ.) সূত্রে তার পিতা ওয়ায়িল (রাঃ) হতে বর্ণিত। তিনি বলেন, আমি রাসূলুল্লাহ (সা.) -এর পেছনে সালাত আদায় করেছি। যখন তিনি (সা.) সালাত শুরু করতেন তখন তাকবীর বলতেন এবং তার উভয় হাত দু’কান পর্যন্ত তুলতেন। এরপর সুরাহ ফাতিহা পাঠ করতেন। আর তা সমাপ্ত করে “আ-মীন" বলতেন এবং তা বলার সময় তার স্বর উচ্চ করতেন।                                                             সহীহ: ইবনু মাজাহ ৮৫৫, য'ঈফ আবু দাউদ ১২২, দারিমী ১২৪১।
880 | পরিচ্ছেদঃ ৪: কান পর্যন্ত উভয় হাত উঠানো                                                                                                                             হাদিস একাডেমি নাম্বারঃ ৮৮০, আন্তর্জাতিক নাম্বারঃ                         ৮৮১                                                                                                                                         ৮৮০. মুহাম্মাদ ইবনু 'আবদুল আ'লা (রহ.) ..... মালিক ইবনু হুওয়াইরিস (রাঃ) হতে বর্ণিত। তিনি ছিলেন নবী (সা.)-এর অন্যতম সাহাবী। রাসূলুল্লাহ (সা.) যখন সালাত আদায় করতেন তখন তাকবীর বলার সময় তার দু'হাত কান পর্যন্ত তুলতেন। আর যখন তিনি রুকু করার ইচ্ছা করতেন, আর যখন রুকূ থেকে মাথা উঠাতেন (তখনো এরূপ করতেন)।                                                             সহীহ: মুসলিম ৩৯১, আবু দাউদ ৭৪৫, ইবনু মাজাহ ৮৫৯, দারিমী ১২৫১।
881 | পরিচ্ছেদঃ ৪: কান পর্যন্ত উভয় হাত উঠানো                                                                                                                             হাদিস একাডেমি নাম্বারঃ ৮৮১, আন্তর্জাতিক নাম্বারঃ                         ৮৮২                                                                                                                                         ৮৮১. ইয়াকূব ইবনু ইবরাহীম (রহ.) ..... মালিক ইবনু হুওয়াইরিস (রাঃ) হতে বর্ণিত। তিনি বলেন, আমি রাসূলুল্লাহ (সা.)-কে দেখেছি যে, যখন তিনি সালাত শুরু করতেন তখন তাঁর দু'হাত উঠাতেন। আর যখন রুকূ করতেন এবং রুকূ হতে তাঁর মাথা তুলতেন তখন হাতদ্বয় উভয় কানের নিম্নভাগ (লতি) বরাবর হয়ে যেত।                                                             সহীহ: বুখারী ৭৩৭, মুসলিম ৩৯১, সহীহ আবু দাউদ ৩৩০, ইওয়াউল গালীল ২/৬৭।
882 | পরিচ্ছেদঃ ৫: হাত উঠানোর সময় বৃদ্ধাঙ্গুলির অবস্থান                                                                                                                             হাদিস একাডেমি নাম্বারঃ ৮৮২, আন্তর্জাতিক নাম্বারঃ                         ৮৮৩                                                                                                                                         ৮৮২. মুহাম্মাদ ইবনু রাফি (রহ.) ..... ‘আবদুল জাব্বার ইবনু ওয়ায়িল (রহ.) সূত্রে তার পিতা ওয়ায়িল (রাঃ) হতে বর্ণিত। তিনি নবী (সা.)-কে দেখেছেন, যখন তিনি সালাত শুরু করতেন তখন তিনি তাঁর উভয় হাত উঠাতেন। তখন বৃদ্ধাঙ্গুলিদ্বয় তাঁর দু'কানের লতি বরাবর হতো।                                                             সনদ দুর্বল: সনদে আবদুল জাব্বার এবং তার পিতা ও ওয়ায়িল ইবনু হুজুর-এর মাঝে ইনকিতা (বিচ্ছিন্নতা) রয়েছে; আবূ দাউদ ৭৩৭, মুসনাদে আহমাদ ১৮৮৬৯, য'ঈফ আবু দাউদ ১২২।
883 | পরিচ্ছেদঃ ৬: লম্বা করে উভয় হাত তোলা                                                                                                                             হাদিস একাডেমি নাম্বারঃ ৮৮৩, আন্তর্জাতিক নাম্বারঃ                         ৮৮৪                                                                                                                                         ৮৮৩. ‘আমর ইবনু ‘আলী (রহ.) ..... সা'ঈদ ইবনু সাম'আন (রহ.) হতে বর্ণিত। তিনি বলেন, আবু হুরায়রাহ (রাঃ) বনী যুরায়ক-এর মসজিদে এসে বললেন, তিনটি কাজ এমন যা রাসূলুল্লাহ (সা.) করেছেন। কিন্তু লোকেরা তা ছেড়ে দিয়েছে। তিনি সালাতে হাত উঠাতেন দীর্ঘ করে, আর তিনি কিছুক্ষণ নীরব থাকতেন, আর তিনি যখন সিজদা করতেন এবং সিজদা হতে মাথা উঠাতেন তখন তাকবীর বলতেন।                                                             সহীহ: আবু দাউদ ৭৫৩, তিরমিযী ২৪০, সহীহ ইবনু খুযায়মাহ ৪৫৯, সহীহ আবু দাউদ ৭৩৫।
884 | পরিচ্ছেদঃ ৭: প্রথম তাকবীর ফরয                                                                                                                             হাদিস একাডেমি নাম্বারঃ ৮৮৪, আন্তর্জাতিক নাম্বারঃ                         ৮৮৫                                                                                                                                         ৮৮৪. মুহাম্মাদ ইবনুল মুসান্না (রহ.) ..... আবু হুরায়রাহ (রাঃ) হতে বর্ণিত, রাসূলুল্লাহ (সা.) মসজিদে প্রবেশ করলেন। পরে এক ব্যক্তি মসজিদে প্রবেশ করল এবং সালাত আদায় করল, তারপর এসে রাসূলুল্লাহ (সা.)-কে সালাম দিল। রাসূলুল্লাহ (সা.) তার সালামের উত্তর দিয়ে বললেন, ফিরে যাও, আবার সালাত আদায় কর। কেননা তুমি সালাত আদায় করনি। সে ফিরে গিয়ে পূর্বের ন্যায় সালাত আদায় করে এসে রাসূলুল্লাহ (সা.) কে সালাম দিল। রাসূলুল্লাহ (সা.) তাকে বললেন, “ওয়া ‘আলাইকাস সালা-ম”। ফিরে যাও, সালাত আদায় কর, কেননা তুমি সালাত আদায় করনি। তিনি তিনবার এমন করলেন। তারপর সে ব্যক্তি বলল, ঐ সত্তার শপথ! যিনি আপনাকে সত্য সহকারে পাঠিয়েছেন। আমি এর চেয়ে বেশী ভালো সালাত আদায় করতে জানি না। অতএব, আমাকে শিখিয়ে দিন। তিনি বললেন- যখন সালাতে দাঁড়াবে, তখন তাকবীর বলবে, তারপর কুরআন হতে যা তোমার পক্ষে সহজ হয় তা পাঠ করবে। তারপর রুকূ করবে ধীর-স্থিরভাবে। তারপর মাথা উঠাবে এবং সোজা হয়ে স্থিরভাবে দাঁড়িয়ে যাবে। এরপর সিজদা করবে ধীর-স্থিরভাবে, তারপর মাথা উঠিয়ে ধীর-স্থিরভাবে বসে পড়বে। অতঃপর এমনিভাবে তোমার সালাত পূর্ণ করবে।                                                             সহীহঃ বুখারী ৭৫৭, মুসলিম ৩৯৭, ইবনু মাজাহ ১০৬০, ইরওয়ালউল গালীল ২৮৯।
885 | পরিচ্ছেদঃ ৮: যে বাক্য দ্বারা সালাত শুরু করা হয়                                                                                                                             হাদিস একাডেমি নাম্বারঃ ৮৮৫, আন্তর্জাতিক নাম্বারঃ                         ৮৮৬                                                                                                                                         ৮৮৫. মুহাম্মাদ ইবনু ওয়াহব (রহ.) ..... ‘আবদুল্লাহ ইবনু উমার (রাঃ) হতে বর্ণিত। তিনি বলেন, এক ব্যক্তি আল্লাহর নবী (সা.)-এর পেছনে দাঁড়িয়ে বলল: “আল্ল-হু আকবার কাবীরা-, ওয়াল হামদুলিল্লা-হি কাসীরা-, ওয়া সুবহা-নাল্ল-হি বুকরাতাওঁ ওয়াসীলা-” (আল্লাহ অতি মহান, আর আল্লাহর অনেক অনেক প্রশংসা আর আমি সকাল-সন্ধ্যায় আল্লাহর পবিত্রতা ঘোষণা করি)। তখন আল্লাহর নবী (সা.) বললেন, কে এ কালিমা বলেছে? ঐ ব্যক্তি বলল- আমি, হে আল্লাহর নবী! তখন তিনি বললেন, বারোজন মালাক (ফেরেশতা) এ কালিমা দ্রুত তুলে নিলেন।                                                             সহীহ: মুসলিম ৬০০, তিরমিযী ৩৫৯২, মুসনাদে আহমাদ ৪৬২৭।
886 | পরিচ্ছেদঃ ৮: যে বাক্য দ্বারা সালাত শুরু করা হয়                                                                                                                             হাদিস একাডেমি নাম্বারঃ ৮৮৬, আন্তর্জাতিক নাম্বারঃ                         ৮৮৭                                                                                                                                         ৮৮৬. মুহাম্মাদ ইবনু শুজা আল মাররূযী (রহ.) ..... ইবনু 'উমার (রাঃ) হতে বর্ণিত। তিনি বলেন যে, আমরা রাসূলুল্লাহ (সা.) এর সাথে সালাত আদায় করছিলাম। এমন সময় উপস্থিত মুসল্লীদের মধ্য থেকে এক ব্যক্তি বলে উঠল- “আল-হু আকবার কাবীরা-, ওয়াল হামদুলিল্লা-হি কাসীরা-, ওয়া সুবহা-নাল্ল-হি বুকরাতাও ওয়াআসীলা-” (আল্লাহ অতি মহান, আর আল্লাহর অনেক অনেক প্রশংসা আর আমি সকাল-সন্ধ্যায় আল্লাহর পবিত্রতা ঘোষণা করি)। তখন রাসূলুল্লাহ (সা.) বললেন, এমন এমন শব্দগুলো কে বলেছে? তখন ঐ ব্যক্তি বললো, আমি হে আল্লাহর রসূল! তিনি বললেন, আমি এ বিষয়ে আশ্চর্যবোধ করলাম। তারপর তিনি যা বললেন, এর অর্থ হল, এর কারণে আকাশের দরজাসমূহ খুলে দেয়া হয়েছে। ইবনু উমার (রাঃ) বলেন, রাসূলুল্লাহ (সা.) -কে এ কথা বলতে শোনার পর হতে আমি কখনো তা পড়া বাদ দেইনি।                                                             সহীহ: মুসলিম ৬০২, তিরমিযী ৩৫৯২, মুসনাদে আহমাদ ৪৬২৭। [দ্রঃ ৮৮৫]।
887 | পরিচ্ছেদঃ ৯: সালাতে ডান হাত বাম হাতের উপর রাখা                                                                                                                             হাদিস একাডেমি নাম্বারঃ ৮৮৭, আন্তর্জাতিক নাম্বারঃ                         ৮৮৮                                                                                                                                         ৮৮৭. সুওয়াইদ ইবনু নাসর (রহ.) ..... ‘আলকামাহ্ ইবনু ওয়ায়িল (রহ.) সূত্রে তার পিতা ওয়ায়িল (রাঃ) হতে বর্ণিত। তিনি বলেন, রাসূলুল্লাহ (সা.) যখন সালাতে দাঁড়ানো থাকতেন তখন আমি তাঁকে ডান হাত দিয়ে বাম হাত ধরে রাখতে দেখেছি।                                                             সহীহ: মুসনাদে আহমাদ ১৮৮৬৬।
888 | পরিচ্ছেদঃ ১০: ইমাম কাউকে ডান হাতের উপর বাম হাত রাখতে দেখলে                                                                                                                             হাদিস একাডেমি নাম্বারঃ ৮৮৮, আন্তর্জাতিক নাম্বারঃ                         ৮৮৯                                                                                                                                         ৮৮৮. ‘আমর ইবনু ‘আলী (রহ.) ..... ইবনু মাস'উদ (রাঃ) হতে বর্ণিত। তিনি বলেন, নবী (সা.) আমাকে দেখলেন যে, আমি সালাতে ডান হাতের উপর বাম হাত রেখেছি। তিনি আমার ডান হাত ধরে তা বাম হাতের উপর রাখলেন।                                                             হাসানঃ আবু দাউদ ৫৫, ইবনু মাজাহ ৮১১।
889 | পরিচ্ছেদঃ ১১: সালাতে বাম হাতের উপর ডান হাত রাখার স্থান                                                                                                                             হাদিস একাডেমি নাম্বারঃ ৮৮৯, আন্তর্জাতিক নাম্বারঃ                         ৮৯০                                                                                                                                         ৮৮৯. সুওয়াইদ ইবনু নাসর (রহ.) ..... ওয়ায়িল ইবনু হুজর (রাঃ) হতে বর্ণিত। তিনি বলেন, আমি মনে মনে বললাম, আমি নিশ্চয় লক্ষ্য করব রাসূলুল্লাহ (সা.) -এর সালাতের প্রতি, তিনি কিরূপে সালাত আদায় করেন। আমি তার দিকে তাকালাম। তিনি (সা.) দাঁড়িয়ে তাকবীর বললেন এবং তাঁর দু'হাত তুললেন। আর দু'হাত কর্ণদ্বয়ের বরাবর হল, তারপর তিনি তাঁর ডান হাত রাখলেন বাম হাতের উপর অর্থাৎ বাম হাতের কজি ও বাহুর ওপর রাখলেন। যখন তিনি রুকূ করার ইচ্ছা করলেন তখন দু’হাত পূর্বের মতো উঠালেন। রাবী বলেন, রুকূ'তে তিনি তার দু'হাত দু’হাটুর উপর রাখলেন। তারপর যখন মাথা উঠালেন তখন পর্বের মতো দু’হাত উঠালেন। তারপর তিনি সিজদা করলেন, তিনি তার হাতের তালুদ্বয় স্থাপন করলেন তাঁর দু’কান বরাবর। তারপর তিনি বসলেন, তিনি বিছিয়ে দিলেন তার বাম পা। আর তার বাম হাতের তাল রাখলেন তার বাম হাঁটু ও রানের উপর। আর ডান কনুইয়ের শেষ প্রান্ত পর্যন্ত ডান রানের উপর রাখলেন। পরে তাঁর দু’টি অঙ্গুলি (বৃদ্ধ ও মধ্যমা) টেনে তা দিয়ে গোলাকার বানালেন এবং তারপর একটি অঙ্গুলি উঠালেন। আমি দেখলাম, তিনি তা নাড়ছেন এবং তা দ্বারা দু'আ করছেন।                                                             সহীহ: আবু দাউদ ৭২৬, তিরমিযী ২৯২, ইবনু মাজাহ ৮৬৭, দারিমী ১৩৫৭, মুসনাদে হুমায়দী ৮৮৫, সহীহ ইবনু খুযায়মাহ ৪৭৭, সহীহ আবু দাউদ ৭১৭, ইরওয়াউল গালীল ২/৬৮-৬৯।
890 | পরিচ্ছেদঃ ১২: সালাতে কোমরে হাত রাখা নিষেধ                                                                                                                             হাদিস একাডেমি নাম্বারঃ ৮৯০, আন্তর্জাতিক নাম্বারঃ                         ৮৯১                                                                                                                                         ৮৯০. ইসহাক ইবনু ইব্রাহীম ও সুওয়াইদ ইবনু নাসর (রহ.)..... আবূ হুরায়রাহ্ (রাঃ) হতে বর্ণিত। নবী (সা.) কোমরে হাত রেখে কোন ব্যক্তিকে সালাত আদায় করতে নিষেধ করেছেন।                                                             সহীহ: বুখারী ১২১৯-১২২০, মুসলিম ৫৪৫, তিরমিযী ৩৮৪।
891 | পরিচ্ছেদঃ ১২: সালাতে কোমরে হাত রাখা নিষেধ                                                                                                                             হাদিস একাডেমি নাম্বারঃ ৮৯১, আন্তর্জাতিক নাম্বারঃ                         ৮৯২                                                                                                                                         ৮৯১. হুমায়দ ইবনু মাস্’আদাহ (রহ.) ..... যিয়াদ ইবনু সুবায়হ (রহ.) হতে বর্ণিত। তিনি বলেন, আমি ইবনু উমারের পাশে সালাত আদায় করলাম, তখন আমি আমার কোমরে হাত রাখলাম। তিনি আমাকে তাঁর হাত মেরে বললেন, এরূপ কর। যখন আমি সালাত সমাপ্ত করলাম, এক ব্যক্তিকে জিজ্ঞেস করলাম, কে এ ব্যক্তি? সে বলল, আবদুল্লাহ ইবনু উমার। আমি বললাম, হে আবু আবদুর রহমান! আমার কোন কাজে আপনার সন্দেহ জাগলো? তিনি বললেন, এটা শূলের ন্যায় হয়েছে। রাসূলুল্লাহ (সা.) তা থেকে আমাদের নিষেধ করেছেন।                                                             সহীহ: আবু দাউদ ৯০৩, মুসনাদে আহমাদ ৪৮৪৯, বায়হাকীর “সুনানুল কুবরা (২/২৮৮), সহীহ আবু দাউদ ৮৩৮, ইরওয়াউল গালীল ২/৯৪।
892 | পরিচ্ছেদঃ ১৩: দু’পা মিলিয়ে সালাতে দাঁড়ানো প্রসঙ্গে                                                                                                                             হাদিস একাডেমি নাম্বারঃ ৮৯২, আন্তর্জাতিক নাম্বারঃ                         ৮৯৩                                                                                                                                         ৮৯২. ‘আমর ইবনু ‘আলী (রহ.) ..... আবূ ‘উবায়দাহ্ (রাঃ) হতে বর্ণিত। আবদুল্লাহ ইবনু মাসউদ (রাঃ) এক ব্যক্তিকে দু'পা মিলিয়ে দাড়িয়ে সালাত আদায় করতে দেখলেন। তিনি বলেন, এ ব্যক্তি সুন্নাতের বিরোধিতা করল। যদি এ ব্যক্তি পদদ্বয়ের মাঝখানে ব্যবধান বা ফাঁক রেখে দাঁড়াত তাহলে তা উত্তম হতো।                                                             সনদ দুর্বলঃ সনদে ইনকিতা' (বিচ্ছিন্নতা) আছে, আবু উবায়দাহ্ তার পিতা থেকে হাদীসটি শুনেনি; নাসায়ী’র “সুনানুল কুবরা ৯৬৬।
893 | পরিচ্ছেদঃ ১৩: দু’পা মিলিয়ে সালাতে দাঁড়ানো প্রসঙ্গে                                                                                                                             হাদিস একাডেমি নাম্বারঃ ৮৯৩, আন্তর্জাতিক নাম্বারঃ                         ৮৯৪                                                                                                                                         ৮৯৩. ইসমাঈল ইবনু মাসউদ (রহ.) ..... ‘আবদুল্লাহ ইবনু মাসউদ (রাঃ) হতে বর্ণিত। তিনি এক ব্যক্তিকে দেখলেন, সে সালাত আদায় করছে দু'পা মিলিয়ে। তিনি বললেন, এ ব্যক্তি সুন্নাতের খেলাফ করেছে। যদি সে দু'পায়ের মাঝে ফাঁক রেখে দাঁড়াত তা হলে তা আমার কাছে বেশী পছন্দীয় হতো।                                                             সনদ দুর্বলঃ বায়হাকীর সুনানুল কুবরা ৭৬৭।
894 | পরিচ্ছেদঃ ১৪: সালাত শুরু করার পর ইমামের চুপ থাকা                                                                                                                             হাদিস একাডেমি নাম্বারঃ ৮৯৪, আন্তর্জাতিক নাম্বারঃ                         ৮৯৫                                                                                                                                         ৮৯৪. মাহমূদ ইবনু গয়লান (রহ.) ..... আবু হুরায়রাহ (রাঃ) হতে বর্ণিত। রাসূলুল্লাহ (সা.)-যখন সালাত শুরু করতেন তখন কিছুক্ষণ চুপ থাকতেন (এ সময় দু'আ পড়তেন)।                                                             সহীহ: বুখারী ৭৪৪, মুসলিম ৫৯৮, এটি পরবর্তী হাদীসের সংক্ষিপ্তরূপ।
895 | পরিচ্ছেদঃ ১৫: তাকবীর ও কিরাআতের মধ্যে দু'আ                                                                                                                             হাদিস একাডেমি নাম্বারঃ ৮৯৫, আন্তর্জাতিক নাম্বারঃ                         ৮৯৬                                                                                                                                         ৮৯৫. ‘আলী ইবনু হুজর (রহ.) ..... আবূ হুরায়রাহ্ (রাঃ) হতে বর্ণিত, রাসূলুল্লাহ (সা.) যখন সালাত শুরু করতেন তখন কিছুক্ষণ চুপ থাকতেন। আমি বললাম, হে আল্লাহর রসূল! আমার মাতা-পিতা আপনার প্রতি কুরবান হোক, আপনি তাকবীর ও কিরাআতের মাঝখানে চুপ থেকে কি বলেন? তিনি বললেন, আমি বলি - “আল্ল-হুম্মা বা-‘ইদ বাইনী ওয়া বাইনা খত্বা-ইয়া-ইয়া কামা- বা'আদতা বাইনাল মাশরিকি ওয়াল মাগরিব, আল্ল-হুম্মা নাকিনী মিনাল খত্বা-ইয়া- কামা- ইউনাক্কস্ সাওবুল আবইয়াযু মিনাদ দানাস, আল্ল-হুম্মাগসিল খত্বা-ইয়া-ইয়া বিলমা-য়ি ওয়াস্ সালজি ওয়াল বারদ।” (হে আল্লাহ! আমার ও আমার পাপরাশির মাঝে ব্যবধান সৃষ্টি করে দাও যেমন পূর্ব ও পশ্চিমের মাঝে ব্যবধান সৃষ্টি করেছ। হে আল্লাহ! আমাকে আমার পাপরাশি হতে পবিত্র করে দাও যেমন সাদা কাপড় ময়লা হতে পরিষ্কার করা হয়ে থাকে। হে আল্লাহ! আমাকে পানি, বরফ, শিলা বৃষ্টির সাহায্যে ধৌত কর।)                                                             সহীহ: বুখারী ৭৪৪, মুসলিম ৫৯৮, ইবনু মাজাহ ৮০৫, ইওয়াউল গালীল ৮। [দ্রঃ ৬০]
896 | পরিচ্ছেদঃ ১৬: কিরাআত ও তাকবীরের মধ্যে অন্য দু'আ                                                                                                                             হাদিস একাডেমি নাম্বারঃ ৮৯৬, আন্তর্জাতিক নাম্বারঃ                         ৮৯৭                                                                                                                                         ৮৯৬. আমর ইবনু উসমান ইবনু সা’ঈদ (রহ.)… জাবির ইবনু আবুদুল্লাহ (রাঃ) হতে বর্ণিত, তিনি বলেন, রাসূলুল্লাহ (সা.) যখন সালাত শুরু করতেন তখন তাকবীর বলতেন। তারপর বলতেন- “ইন্না সালা-তী ওয়া নুসুকী ওয়া মাহইয়া-ইয়া ওয়া মামা-তী লিল্লা-হি রব্বিল আলামীনা লা- শারীকা লাহু ওয়াবিযা-লিকা উমিরতু ওয়া আনা- মিনাল মুসলিমীনা, আল্ল-হুম্মাহদিনী লিআহসানিল আ'মা-লি ওয়া আহসানিল আখলা-কি লা- ইয়াহদী লিআহসানিহা- ইল্লা আনতা ওয়াকিনী সাইয়িয়্যাল আ'মা-লি ওয়া সাইয়িয়্যাল আখলা-কি, লা-ইয়াক্বী সাইয়্যিহা ইল্লা আনতা” (নিশ্চয় আমার সালাত, আমার কুরবানী, আমার জীবন ও আমার মরণ সমস্ত পৃথিবীর প্রতিপালক আল্লাহর জন্যই, তাঁর কোন অংশী নেই। আমি এ সম্বন্ধেই আদিষ্ট হয়েছি এবং আমি আত্মসমর্পণকারীদের প্রথম। হে আল্লাহ! সুন্দরতম কাজ ও সুন্দরতম চরিত্রের প্রতি আমাকে পথ দেখাও, যেহেতু তুমি ছাড়া সুন্দরতম কাজ ও সুন্দরতম চরিত্রের প্রতি অন্য কেউ পথ দেখাতে পারে না। আর আমাকে মন্দ কাজ ও মন্দ চরিত্র থেকে রক্ষা কর, কেননা তুমি ছাড়া অন্য কেউ মন্দ কাজ ও মন্দ চরিত্র থেকে রক্ষা করতে পারে না)।                                                             সহীহঃ নাসায়ী’র “সুনানুল কুবরা” ৯৭০, দারাকুতনী (১/২৯৮), মিশকাত ৮২০
897 | পরিচ্ছেদঃ ১৭: তাকবীর ও কিরাআতের মধ্যে অন্য প্রকার দুআ ও যিকর                                                                                                                             হাদিস একাডেমি নাম্বারঃ ৮৯৭, আন্তর্জাতিক নাম্বারঃ                         ৮৯৮                                                                                                                                         ৮৯৭. ‘আমর ইবনু 'আলী (রহ.) ..... ‘আলী (রাঃ) হতে বর্ণিত আছে যে, রাসূলুল্লাহ (সা.) যখন সালাত শুরু করতেন তখন তাকবীর বলতেন। তারপর বলতেন -  “ওয়াজ্জাহতু ওয়াজহিয়া লিল্লাযী ফাতারস সামাওয়াতি ওয়াল আরযি হানীফাওঁ ওয়ামা- আনা- মিনাল মুশরিকীনা ইন্না সালা-তী ওয়া নুসুকী ওয়া মাহইয়া-ইয়া ওয়ামামা-তী লিল্লা-হি রব্বিল আ-লামীনা লা-শারীকা লাহু ওয়াবিযা-লিকা উমিরতু ওয়াআনা- মিনাল মুসলিমীনা, আল্ল-হুম্মা আনতাল মালিকু লা- ইলা-হা ইল্লা আনতা আনা- ‘আবদুকা যলামতু নাফসী ওয়া তারফতু বিযামবী ফাগফিরলী যুনূবী জামী’আন লা-ইয়াগফিরুয যুনূবা ইল্লা আনতা ওয়াহদিনী লিআহসানিল আখলা-কি লা- ইয়াহদী লিআহসানিহা- ইন্না-আনতা ওয়াসরিফ আন্নী সাইয়িআহা- লা- ইয়াসরিফু ‘আন্নী সাইয়িআহা- ইল্লা আনতা লাব্বাইকা ওয়া সা' দায়কা ওয়াল খয়রু কুল্লহু ফী ইয়াদায়কা ওয়াশ শাররু লায়সা ইলায়কা আনা- বিকা ওয়া ইলায়কা তাবারকতা ওয়া তা' আলা-লায়তা আসতাগফিরুকা ওয়াআতূবু ইলায়কা।”  অর্থাৎ, আমি আন্তরিকভাবে তাঁর দিকে মুখ ফিরিয়েছি যিনি আকাশমণ্ডলী ও পৃথিবী সৃষ্টি করেছেন এবং আমি মুশরিকদের অন্তর্ভুক্ত নই। নিশ্চয় আমার সালাত আমার ইবাদত (কুরবানী ও হাজ্জ) আমার জীবন ও আমার মরণ সারা দুনিয়ার প্রতিপালক আল্লাহরই উদ্দেশে। তাঁর কোন অংশী নেই। আর এরই জন্যে আমি আদিষ্ট হয়েছি এবং আমি মুসলিমদের অন্তর্গত। আল্লাহ তুমিই বাদশাহ, তুমি ছাড়া কোন ইলাহ নেই। আমি তোমার দাস। আমি নিজের ওপর অত্যাচার করেছি এবং আমি আমার অপরাধ স্বীকার করছি। সুতরাং তুমি আমার সমস্ত অপরাধ ক্ষমা করে দাও। নিশ্চয় তুমি ব্যতীত আর কেউ অপরাধসমূহ ক্ষমা করতে পারে না। আমাকে চালিত কর উত্তম চরিত্রের পথে তুমি ব্যতীত অপর কেউ চালিত করতে পারে না উত্তম চরিত্রের পথে এবং দূরে রাখ আমা থেকে মন্দ আচরণকে, তুমি ব্যতীত আমা থেকে তা অপর কেউ দূরে রাখতে পারে না। হে আল্লাহ! উপস্থিত আছি আমি। সকল কল্যাণ তোমারই হাতে, আর অকল্যাণ তোমার প্রতি বর্তায় না। আমি তোমার সাহায্যেই প্রতিষ্ঠিত আছি এবং তোমারই দিকে প্রত্যাবর্তন করছি। তুমি বরকতময়, তুমি সুমহান। আমি তোমার নিকট ক্ষমা চাচ্ছি এবং তোমার দিকেই ফিরছি।                                                             সহীহ: মুসলিম ৭৭১, আবু দাউদ ৭৬০, তিরমিযী ২৬৬, ৩৬৬১; দারাকুত্বনী ১২৩৮।
898 | পরিচ্ছেদঃ ১৭: তাকবীর ও কিরাআতের মধ্যে অন্য প্রকার দুআ ও যিকর                                                                                                                             হাদিস একাডেমি নাম্বারঃ ৮৯৮, আন্তর্জাতিক নাম্বারঃ                         ৮৯৯                                                                                                                                         ৮৯৮. ইয়াহইয়া ইবনু উসমান আল হিমসী (রহ.) ..... মুহাম্মাদ ইবনু মাসালামাহ্ (রাঃ) হতে বর্ণিত। রাসূলুল্লাহ (সা.) যখন নফল সালাত আদায় করতে দাঁড়াতেন তখন বলতেন - “আল-হু আকবার ওয়াজ্জাহতু ওয়াজহিয়া লিল্লাযী ফাত্বারস সামা-ওয়া-তি ওয়াল আরযা হানীফাম মুসলিমান ওয়ামা- আনা- মিনাল মুশরিকীনা ইন্না সালা-তী ওয়া নুসুকী ওয়া মাহইয়া-ইয়া ওয়ামামা-তী লিল্লাহি রব্বিল আ-লামীনা লা- শারীকা লাহু ওয়াবিযা-লিকা উমিরতু ওয়াআনা- আওওয়ালুল মুসলিমীনা, আল্লহুম্মা আনতাল মালিকু লা- ইলা-হা ইল্লা আনতা সুবহা-নাকা ওয়াবিহামদিকা" (আল্লাহ মহান, আমি একনিষ্ঠ আত্মসমর্পণকারী হয়ে তাঁর প্রতি মুখ ফিরিয়েছি যিনি আকাশমণ্ডলী ও পৃথিবী সৃষ্টি করেছেন, আর আমি মুশরিকদের অন্তর্ভুক্ত নই। নিশ্চয় আমার সালাত, আমার কুরবানী, আমার জীবন ও আমার মরণ সমস্ত পৃথিবীর প্রতিপালক আল্লাহর জন্যই। তার কোন অংশী নেই। আমি এ সম্বন্ধেই আদিষ্ট হয়েছি এবং আমি আত্মসমর্পণকারীদের প্রথম। হে আল্লাহ! তুমিই বাদশা, তুমি ছাড়া কেউ সত্য উপাস্য নেই। আমি তোমার প্রশংসাসহ তোমার পবিত্রতা ঘোষণা করি।)। অতঃপর তিনি কুরআন পাঠ করতেন।                                                             সহীহ: মিশকাত ৮২১।
899 | পরিচ্ছেদঃ ১৮: সালাত শুরু ও কিরাআতের মাঝখানে অন্য দু'আ                                                                                                                             হাদিস একাডেমি নাম্বারঃ ৮৯৯, আন্তর্জাতিক নাম্বারঃ                         ৯০০                                                                                                                                         ৮৯৯. ‘উবায়দুল্লাহ ইবনু ফাযালাহ ইবনু ইবরাহীম (রহ.) ..... আবু সাঈদ আল খুদরী (রাঃ) হতে বণিত। নবী (সা.) যখন সালাত শুরু করতেন তখন বলতেন- “সুবহা-নাকা আল্ল-হুম্মা ওয়াবিহামদিকা তাবারকাসমুকা ওয়াতা ‘আ-লা- জাদ্দুকা ওয়ালা- ইলা-হা গয়রুক” (হে আল্লাহ! তোমার পবিত্রতা বর্ণনা করছি, তোমার প্রশংসার সাথে তোমার নাম বরকতময়, উচ্চ, তোমার মহিমা এবং তুমি ব্যতীত কোন ইলাহ নেই।)।                                                             সহীহ: আবু দাউদ ৭৭৫, তিরমিযী ২৪২, ইবনু মাজাহ ৮০৪, দারিমী ১২৩৯।
900 | পরিচ্ছেদঃ ২৫: সূরা ফাতিহার ফযীলত                                                                                                                             হাদিস একাডেমি নাম্বারঃ ৯০০, আন্তর্জাতিক নাম্বারঃ                         ৯০১                                                                                                                                         ৯০০. আহমাদ ইবনু সুলায়মান (রহ.) ..... আবু সাঈদ আল খুদরী (রাঃ) হতে বর্ণিত। তিনি বলেন, রাসূলুল্লাহ (সা.) যখন সালাত শুরু করতেন তখন বলতেন- “সুবহা-নাকা আল্ল-হুম্মা ওয়াবিহামদিকা ওয়াতাবারকাসমুকা ওয়াতা ‘আ-লা- জাদ্দুকা ওয়ালা- ইলা-হা গয়রুক” (হে আল্লাহ! তোমার পবিত্রতা বর্ণনা করছি, তোমার প্রশংসার সাথে তোমার নাম বরকতময়, উচ্চ, তোমার মহিমা এবং তুমি ব্যতীত কোন ইলাহ নেই।)।                                                             সহীহ: আবু দাউদ ৭৭৫, তিরমিযী ২৪২, ইবনু মাজাহ ৮০৪, দারিমী ১২৩৯।
901 | পরিচ্ছেদঃ ১৯: তাকবীরের পর অন্য প্রকার দু'আ                                                                                                                             হাদিস একাডেমি নাম্বারঃ ৯০১, আন্তর্জাতিক নাম্বারঃ                         ৯০২                                                                                                                                         ৯০১. মুহাম্মাদ ইবনুল মুসান্না (রহ.) ..... আনাস (রাঃ) হতে বর্ণিত। তিনি বলেছেন, রাসূলুল্লাহ (সা.) আমাদের নিয়ে সালাত আদায় করছিলেন। হঠাৎ এক ব্যক্তি এসে মসজিদে প্রবেশ করল, সালাতের জন্যে দ্রুত আসার কারণে তার শ্বাস-প্রশ্বাসে কষ্ট হচ্ছিল। সে বলল- “আল্ল-হু আকবার আলহামদু লিল্লা-হি হামদান কাসীরান ত্বইয়িবাম মুবা-রকান ফীহি” (সমস্ত প্রশংসা আল্লাহর জন্যে ও তার জন্যে উত্তম ও প্রচুর প্রশংসা, তার প্রশংসার মধ্যে বরকত আছে)। রাসূলুল্লাহ (সা.) এর সালাত সমাপ্ত করে বললেন- তোমাদের মাঝে কে এ বাক্যগুলো উচ্চারণ করল? এতে উপস্থিত সকলে চুপ হয়ে গেল । তিনি (সা.) বললেন, সে কোন ক্ষতিকর কথা বলেনি। সে ব্যক্তি বলল- হে আল্লাহর রসূল! আমি বলেছি। আমি এসে পড়লাম আর আমার তখন শ্বাসকষ্ট হচ্ছিল তখন আমি তা বলেছি। রাসূলুল্লাহ (সা.) বললেন- আমি বারোজন মালাক (ফেরেশতা)-কে দেখলাম, তারা প্রতিযোগিতা করছে, কে তা তুলে নিবে।”                                                             সহীহ: মুসলিম ৬০০, আবু দাউদ (১/২০) ৭৬৩।
902 | পরিচ্ছেদঃ ২০: অন্য সূরাহ্ পড়ার পূর্বে সূরা ফাতিহা পড়া                                                                                                                             হাদিস একাডেমি নাম্বারঃ ৯০২, আন্তর্জাতিক নাম্বারঃ                         ৯০৩                                                                                                                                         ৯০২. কুতায়বাহ ইবনু সাঈদ (রহ.) ..... আনাস (রাঃ) হতে বর্ণিত। তিনি বলেন, রাসূলুল্লাহ (সা.) ও আবূ বাকর এবং ‘উমার (রাঃ) কিরাআত শুরু করতেন- “আলহামদু লিল্লা-হি রব্বিল আ-লামীন” (সূরাহ্ ফাতিহা) দ্বারা।                                                             সহীহ: তিরমিযী ২৪৬, ইবন মাজাহ ৮১৩. সহীহ ইবনু খুযায়মাহ ৪৯১।
903 | পরিচ্ছেদঃ ২০: অন্য সূরাহ্ পড়ার পূর্বে সূরা ফাতিহা পড়া                                                                                                                             হাদিস একাডেমি নাম্বারঃ ৯০৩, আন্তর্জাতিক নাম্বারঃ                         ৯০৪                                                                                                                                         ৯০৩. আবদুল্লাহ ইবনু মুহাম্মাদ ইবনু আবদুর রহমান আয যুহরী (রহ.) ..... আনাস (রাঃ) হতে বর্ণিত। তিনি বলেন, আমি নবী (সা.) -এর সাথে এবং আবূ বাকর ও ‘উমার (রাঃ)-এর সাথে সালাত আদায় করেছি। তারা সালাত শুরু করতেন, “আলহামদু লিল্লা-হি রব্বিল আলামীন” (সূরাহ ফাতিহাহ) দ্বারা।                                                             সহীহ: মুসলিম ৩৯৮, ইবনু মাজাহ ৮১৩, মুসনাদে হুমায়দী ১১৯৯।
904 | পরিচ্ছেদঃ ২১: ‘বিসমিল্লা-হির রহমা-নির রহীম’ পাঠ করা                                                                                                                             হাদিস একাডেমি নাম্বারঃ ৯০৪, আন্তর্জাতিক নাম্বারঃ                         ৯০৫                                                                                                                                         ৯০৪. ‘আলী ইবনু হুজর (রহ.) ..... আনাস ইবনু মালিক (রাঃ) হতে বর্ণিত। তিনি বলেন, একদিন তিনি আমাদের মাঝে ছিলেন অর্থাৎ নবী (সা.)। হঠাৎ ওয়াহীর অবস্থা (রাঃ) পেল। তারপর তিনি (সা.) পবিত্র হাসি দিতে দিতে মাথা উঠালেন। আমরা তাকে বললাম, হে আল্লাহর রসূল! আপনি কেন হাসলেন? তিনি (সা.) বললেন, এখন আমার ওপর একটি সূরাহ (কাওসার) অবতীর্ণ হলো- “বিসমিল্লা-হির রহমা-নির রহীম। ১. ইন্না- আ’ত্বয়না- কাল কাওসার, ২. ফাসল্লি লিরব্বিকা ওয়ানহার, ৩. ইন্না শা-নিআকা হুওয়াল আবতার।” (পরম করুণাময় অসীম দয়াময় আল্লাহর নামে। ১. [হে নবী] আমি তোমাকে অশেষ কল্যাণ দান করেছি [যার মধ্যে হাওযে কাওসারও অন্তর্ভুক্ত] ২. অতএব তোমার প্রতিপালককে স্মরণ করার জন্যে তুমি সালাত আদায় কর এবং [তারই উদ্দেশ্যে] তুমি কুরবানী কর ৩. [তোমার নাম-চিহ্ন কোনদিন মুছবে না বরং] তোমার নিন্দাকারীরাই নাম-চিহ্নহীন-নিমূল [অসহায়]।) তারপর তিনি বলেন, তোমরা জান কি ‘কাওসার’ কি? আমরা বললাম, আল্লাহ ও তাঁর রসূল (সা.) -ই ভালো জানেন। তিনি বললেন, এটা একটি নহর। আমার রব! আমাকে তা জান্নাতে দান করবেন বলে ওয়াদা করেছেন। তার পেয়ালাসমূহ তারকার সংখ্যা অপেক্ষা বেশী আমার উম্মত তার কাছে আমার নিকট আসবে। তারপর তাদের মধ্য হতে কাউকে হটিয়ে দেয়া হবে। তখন আমি বলব, হে আল্লাহ! সে তো আমার উম্মাতের অন্তর্ভুক্ত। তখন তিনি আমাকে বলবেন, নিশ্চয় আপনি জানেন না, সে আপনার পরে (শারী'আতের পরিপন্থী) কি নতুন বিষয় আবিষ্কার করেছিল।                                                             সহীহ: মুসলিম ৪০০, ৭৮৪।
905 | পরিচ্ছেদঃ ২১: ‘বিসমিল্লা-হির রহমা-নির রহীম’ পাঠ করা                                                                                                                             হাদিস একাডেমি নাম্বারঃ ৯০৫, আন্তর্জাতিক নাম্বারঃ                         ৯০৬                                                                                                                                         ৯০৫. মুহাম্মাদ ইবনু আবদুল্লাহ ইবনু 'আবদুল হাকাম (রহ.) ..... নু'আয়ম আল মুজমির (রহ.) হতে বর্ণিত। তিনি বলেন, আমি আবূ হুরায়রাহ (রাঃ)-এর পেছনে সালাত আদায় করলাম। তিনি প্রথমে পড়লেন “বিসমিল্লা-হির রহমা-নির রহীম”। তারপর সূরাহ্ ফাতিহাহ্ পাঠ করলেন, যখন তিনি- “গয়রিল মাগযূবি আলায়হিম ওয়ালায় যো-ল্লীন” পর্যন্ত পৌছলেন, তখন ‘আ-মীন' বললেন, তারপর সকল লোক বলল, “আ-মীন'। যখনই তিনি সিজদা করতেন তখন বলতেন, ‘আল্ল-হু আকবার', আর যখন তিনি দ্বিতীয় রাক'আতে বসা থেকে দাঁড়াতেন তখনো ‘আল্ল-হু আকবার' বলতেন। তিনি সালাম ফিরিয়ে বললেন, যার হাতে আমার জীবন তার কসম সালাত আদায় করায় তোমাদের মধ্যে আমি রাসূলুল্লাহ (সা.) -এর অধিক সাদৃশ্যপূর্ণ।                                                             হাসান: মুসনাদে আহমাদ ১০৪৫৩, সহীহ ইবনু খুযায়মাহ ৪৯৯।
906 | পরিচ্ছেদঃ ২২: ‘বিসমিল্লা-হির রহমা-নির রহীম’ বলতে উচ্চস্বর পরিত্যাগ করা (উচ্চস্বরে না বলা)                                                                                                                             হাদিস একাডেমি নাম্বারঃ ৯০৬, আন্তর্জাতিক নাম্বারঃ                         ৯০৭                                                                                                                                         ৯০৬. মুহাম্মাদ ইবনু আলী ইবনুল হাসান ইবনু শাকীক (রহ.) ..... আনাস ইবনু মালিক (রাঃ) হতে বর্ণিত। তিনি বলেন, রাসূলুল্লাহ (সা.) আমাদের নিয়ে সালাত আদায় করলেন কিন্তু তিনি আমাদেরকে “বিসমিল্লা-হির রহমা-নির রহীম"-এর কিরাআত শুনেনি। আর আবূ বাকর এবং ‘উমার (রাঃ) আমাদের নিয়ে সালাত আদায় করেছেন। তাঁদের থেকেও আমরা তা শুনিনি।                                                             সহীহ: নাসায়ী'র “সুনানুল কুবরা” ৯৭৮।
907 | পরিচ্ছেদঃ ২২: ‘বিসমিল্লা-হির রহমা-নির রহীম’ বলতে উচ্চস্বর পরিত্যাগ করা (উচ্চস্বরে না বলা)                                                                                                                             হাদিস একাডেমি নাম্বারঃ ৯০৭, আন্তর্জাতিক নাম্বারঃ                         ৯০৮                                                                                                                                         ৯০৭. ‘আবদুল্লাহ ইবনু সা'ঈদ আবু সাঈদ আল আশাজ্জ (রহ.) ..... আনাস (রাঃ) হতে বর্ণিত। তিনি বলেন, রাসূলুল্লাহ (সা.) এবং আবূ বাকর, ‘উমার ও ‘উসমান (রাঃ)-এর পিছনে সালাত আদায় করেছি। তাদের কাউকে “বিসমিল্লা-হির রহমা-নির রহীম” উচ্চস্বরে পাঠ করতে শুনিনি।”                                                             সহীহ: বুখারী ৭৪৩, মুসলিম ৩৯৯, সহীহ ইবনু খুযায়মাহ ৪৯৪, ৪৯৫।
908 | পরিচ্ছেদঃ ২২: ‘বিসমিল্লা-হির রহমা-নির রহীম’ বলতে উচ্চস্বর পরিত্যাগ করা (উচ্চস্বরে না বলা)                                                                                                                             হাদিস একাডেমি নাম্বারঃ ৯০৮, আন্তর্জাতিক নাম্বারঃ                         ৯০৯                                                                                                                                         ৯০৮. ইসমাঈল ইবনু মাস্'উদ (রহ.) ..... ইবনু আবদুল্লাহ ইবনু মুগাফফাল (রাঃ) হতে বর্ণিত। তিনি বলেন, 'আবদুল্লাহ ইবনু মুগাফফাল (রাঃ) আমাদের কাউকে “বিসমিল্লা-হির রহমা-নির রহীম" পড়তে শুনলে বলতেন, আমি রাসূলুল্লাহ (সা.)-এর পিছনে সালাত আদায় করেছি এবং আবূ বাকর ও ‘উমার (রাঃ)-এর পিছনেও। তাঁদের কাউকেও “বিসমিল্লা-হির রহমা-নির রহীম” পাঠ করতে শুনিনি।                                                             সনদ দুর্বল: সনদে আবদুল্লাহ বিন আকল নামক বর্ণনাকারী মাজহুল (অজ্ঞাত); তিরমিযী ২৪৪, ইবনু মাজাহ ৮১৫।
909 | পরিচ্ছেদঃ ২৩: সূরাহ্ ফাতিহায় ‘বিসমিল্লা-হ’ না পড়া                                                                                                                             হাদিস একাডেমি নাম্বারঃ ৯০৯, আন্তর্জাতিক নাম্বারঃ                         ৯১০                                                                                                                                         ৯০৯. কুতায়বাহ্ (রহ.) ..... আবূ হুরায়রাহ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: যে ব্যক্তি কোন সালাত আদায় করে আর তাতে সূরা ফাতিহা না পড়ে তা অসম্পূর্ণ, তা অসম্পূর্ণ, পূর্ণ হয় না। তখন আমি বললাম, হে আবূ হুরায়রাহ! অনেক সময় তো ইমামের পেছনে সালাত আদায় করে থাকি? তিনি আমার বাহু টান দিয়ে বললেন, হে পারসিক! তুমি তা মনে মনে পড়বে। কারণ আমি রাসূলুল্লাহ (সা.)-কে বলতে শুনেছি, আল্লাহ তা'আলা বলেন: আমি ও আমার বান্দার মধ্যে সালাত আধাআধি ভাগ করেছি। অতএব, এর অর্ধেক আমার জন্যে আর অর্ধেক আমার বান্দার জন্য। আর আমার বান্দার জন্যে তা-ই রয়েছে। যা সে চায়। রাসূলুল্লাহ (সা.) বলেছেন, তোমরা পাঠ কর বান্দা যখন বলে, “আলহামদু লিল্লা-হি রব্বিল ‘আলামীন”, তখন আল্লাহ তা'আলা বলেন, আমার বান্দা আমার প্রশংসা করল। আর যখন বান্দা বলে, “আর রহমা-নির রহীম", তখন আল্লাহ তা'আলা বলেন, আমার বান্দা আমার গুণকীর্তন বর্ণনা করল। আর বান্দা যখন বলে “মা-লিকি ইয়াওমিদ্দীন”, তখন আল্লাহ তা'আলা বলেন, আমার বান্দা আমার মর্যাদা বর্ণনা করল। আর বান্দা যখন বলে, “ইয়্যাকা না'বুদু ওয়া ইয়্যাকা নাস্তা’ঈন”, তখন আল্লাহ তা'আলা বলেন, এ আয়াতটি আমার ও আমার বান্দার মধ্যে। আর আমার বান্দার জন্যে তা-ই রয়েছে, যা সে চায়। বান্দা বলে, “ইহদিনাস সিরাতুল মুস্তাকীম, সিরা-তাল্লাযীনা আন্’আমতা ‘আলায়হিম, গয়রিল মাগযূবি ‘আলায়হিম ওয়ালায় যো-ল্লীন", (তখন আল্লাহ তা'আলা বলেন) এসবই আমার বান্দার জন্য। আর আমার বান্দার জন্যে তাই রয়েছে যা সে চায়।                                                             সহীহ: মুসলিম ৩৯৫, আবু দাউদ ৮২১, তিরমিযী ২৯৫৩, ইবনু মাজাহ ৮৩৮।
910 | পরিচ্ছেদঃ ২৪: সালাতে সূরা ফাতিহা পাঠ করা ওয়াজিব                                                                                                                             হাদিস একাডেমি নাম্বারঃ ৯১০, আন্তর্জাতিক নাম্বারঃ                         ৯১১                                                                                                                                         ৯১০. মুহাম্মাদ ইবনু মানসূর (রহ.) ..... ‘উবাদাহ ইবনুস সামিত (রাঃ)-এর সূত্রে নবী (সা.) হতে বর্ণিত। তিনি বলেছেন, যে ব্যক্তি সালাতে সূরা ফাতিহা পড়েনি তার সালাত হয়নি।”                                                             সহীহ: বুখারী ৭৫৬, মুসলিম ৩৯৪, ইবনু মাজাহ ৮৩৭।
911 | পরিচ্ছেদঃ ২৪: সালাতে সূরা ফাতিহা পাঠ করা ওয়াজিব                                                                                                                             হাদিস একাডেমি নাম্বারঃ ৯১১, আন্তর্জাতিক নাম্বারঃ                         ৯১২                                                                                                                                         ৯১১. সুওয়াইদ ইবনু নাসর (রহ.) ..... ‘উবাদাহ ইবনুস সামিত (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: যে ব্যক্তি সালাতে সূরা ফাতিহাও-এর পর বেশি (অন্য সূরা) পড়ল না, তার সালাত হয়নি।                                                             সহীহ: বুখারী ৪১৫, মুসলিম ৩৯৪, ইরওয়াউল গালীল ৩০২, সহীহ: আবু দাউদ ৭৮০।
912 | পরিচ্ছেদঃ ২৫: সূরা ফাতিহার ফযীলত                                                                                                                             হাদিস একাডেমি নাম্বারঃ ৯১২, আন্তর্জাতিক নাম্বারঃ                         ৯১৩                                                                                                                                         ৯১২. মুহাম্মাদ ইবনু আবদুল্লাহ ইবনুল মুবারক আল মুখররিমী (রহ.) ..... ইবনু আব্বাস (রাঃ) হতে বর্ণিত। তিনি বলেন, রাসূলুল্লাহ (সা.) আমাদের মধ্যে ছিলেন আর তাঁর কাছে ছিলেন জিবরীল আলায়হিস সালাম। হঠাৎ জিবরীল আলায়হিস্ সালাম তাঁর মাথার উপর এক বিকট শব্দ শুনলেন, তখন তিনি আকাশের দিকে চোখ তুলে দেখলেন। অতঃপর বললেন, আকাশের একটি দরজা খুলে দেয়া হয়েছে, যা কখনও খোলা হয়নি। তিনি বলেন, এরপর একজন মালাক (ফেরেশতা) নাযিল হয়ে রাসূলুল্লাহ (সা.) -এর কাছে এসে বললেন, আপনি এমন দু’টি নূরের সু-খবর গ্রহণ করুন, যা শুধু আপনাকেই প্রদান করা হয়েছে। আপনার পূর্বে অন্য কোন নবীকে তা দান করা হয়নি। একটি হলো সূরাহ্ ফাতিহাহ্ এবং অন্যটি হলো সূরা বাকারার শেষাংশ। এতদুভয়ের একটি অক্ষর পাঠ করলেও তা (তার প্রতিদান) আপনাকে দেয়া হবে।                                                             সহীহ: মুসলিম ৮০৬।
913 | পরিচ্ছেদঃ ২৬: “আপনাকে সাব'আ মাসানী ও কুরআন ‘আযীম দিয়েছি”-এর ব্যাখ্যা                                                                                                                             হাদিস একাডেমি নাম্বারঃ ৯১৩, আন্তর্জাতিক নাম্বারঃ                         ৯১৪                                                                                                                                         ৯১৩. ইসমাঈল ইবনু মাসউদ (রহ.) ..... আবু সাঈদ ইবনুল মু'আল্লা (রাঃ) হতে বর্ণিত। নবী (সা.) তার কাছ দিয়ে যাওয়ার সময় তাকে ডাকলেন, তিনি তখন সালাত আদায় করছিলেন। তিনি বলেন, আমি সালাত শেষ করে তাঁর নিকট আসলে তিনি বললেন, আমার ডাকে সাড়া দিতে তোমাকে কিসে বাধা দিল? তিনি বললেন, আমি সালাত আদায় করছিলাম। তিনি বললেন, আল্লাহ তা'আলা কি বলেননি, “হে মু'মিনগণ! রসূল যখন তোমাদের এমন কিছুর দিকে ডাকেন যা তোমাদের প্রাণবন্ত করে, তখন আল্লাহ ও রসূলের ডাকে সাড়া দিবে'- (সূরাহ্ আল আনফাল ৮: ২৮)। মসজিদ হতে বের হওয়ার আগে আমি কি তোমাকে সর্বোকৃষ্ট সূরাহ্ শিক্ষা দিব না? বর্ণনাকারী বলেন, তিনি (সা.) মসজিদ হতে বের হবার উপক্রম হলে আমি বললাম, হে আল্লাহর রসূল! আপনার কথা কি ভুলে গেছেন? তিনি বললেন, “আলহামদু লিল্লা-হি রব্বিল আলামীন” অর্থাৎ সূরা ফাতিহাহ্, এ সাত আয়াত যা বারবার পাঠ করা হয়ে থাকে, যা আমাকে দান করা হয়েছে এবং মহান কুরআন।”                                                             সহীহ: বুখারী ৪৬৪৭, ৪৭০৩; আবু দাউদ ১৪৫৮, ইবনু মাজাহ ৩৭৫৮, দারিমী ৩৩৭১, সহীহ আবু দাউদ ১৩১১।
914 | পরিচ্ছেদঃ ২৬: “আপনাকে সাব'আ মাসানী ও কুরআন ‘আযীম দিয়েছি”-এর ব্যাখ্যা                                                                                                                             হাদিস একাডেমি নাম্বারঃ ৯১৪, আন্তর্জাতিক নাম্বারঃ                         ৯১৫                                                                                                                                         ৯১৪. হুসায়ন ইবনু হুরয়স (রহ.) ..... উবাই ইবনু কা'ব (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: আল্লাহ তা'আলা সূরাহ্ ফাতিহার মতো তাওরাত অথবা ইঞ্জীলে কোন কিছু নাযিল করেননি। তা সাত আয়াত যা বারবার পাঠ করা হয়ে থাকে। আল্লাহ তা'আলা বলেছেন, এটি আমার এবং বান্দার মাঝে ভাগ করা। আর আমার বান্দার জন্যে তা-ই রয়েছে, সে যা চায়।                                                             সহীহ: তিরমিযী ৩১২৫, ৩৩৪৪; সহীহ ইবনু খুযায়মাহ ৫০১।
916 | পরিচ্ছেদঃ ২৬: “আপনাকে সাব'আ মাসানী ও কুরআন ‘আযীম দিয়েছি”-এর ব্যাখ্যা                                                                                                                             হাদিস একাডেমি নাম্বারঃ ৯১৫, আন্তর্জাতিক নাম্বারঃ                         ৯১৬                                                                                                                                         ৯১৫. মুহাম্মাদ ইবনু কুদামাহ্ (রহ.) ..... ইবনু আব্বাস (রাঃ) হতে বর্ণিত। তিনি বলেন, নবী (সা.) -কে দান করা হয়েছে কুরআন মাজীদের সাতটি বড় সূরাহ। তিনি অত্র হাদীসে “সাব'আম মিনাল মাসা-নী” বলতে সাতটি বড় সূরার কথা বুঝিয়েছেন।                                                             সহীহ: আবু দাউদ ১৪৫৯, সহীহ: আবু দাউদ ১৩১২।
916 | পরিচ্ছেদঃ ২৬: “আপনাকে সাব'আ মাসানী ও কুরআন ‘আযীম দিয়েছি”-এর ব্যাখ্যা                                                                                                                             হাদিস একাডেমি নাম্বারঃ ৯১৬, আন্তর্জাতিক নাম্বারঃ                         ৯১৭                                                                                                                                         ৯১৬. ‘আলী ইবনু হুজর (রহ.) ..... ইবনু আব্বাস (রাঃ) হতে আল্লাহর বাণী “সাব আম মিনাল মাসানী” সম্পর্কে বর্ণিত আছে যে, তিনি বলেন, তা কুরআন মাজীদের সাতটি বড় সূরাহ্।”                                                             হাসান: নাসায়ী’র “সুনানুল কুবরা' ৯৮৮। [কিন্তু শায়খ আলবানী হাদীসটিকে য'ঈফ বলেছেন: সহীহ আবু দাউদ ১৩১২]
917 | পরিচ্ছেদঃ ২৭: যে সালাতে কিরাআত চুপে চুপে পাঠ করা হয় সে সালাতে ইমামের পশ্চাতে কিরাআত ত্যাগ করা                                                                                                                             হাদিস একাডেমি নাম্বারঃ ৯১৭, আন্তর্জাতিক নাম্বারঃ                         ৯১৮                                                                                                                                         ৯১৭. মুহাম্মাদ ইবনুল মুসান্না (রহ.) ..... ইমরান ইবনু হুসায়ন (রাঃ) থেকে বর্ণিত। তিনি বলেন, নবী (সা.) যুহরের সালাত আদায় করলেন। তার পেছনে এক বক্তি সূরাহ্ আ'লা পাঠ করলো। তিনি সালাত শেষ করে বললেন, কে সূরাহ্ আ'লা পাঠ করেছে? এক ব্যক্তি বলল, আমি! তিনি (সা.) বললেন, আমি নিশ্চিত জানতে পেরেছি যে, তোমাদের কেউ আমার কিরাআতে খটকা লাগিয়েছে।                                                             সহীহ: মুসলিম ৭৮২, আবু দাউদ ৮২৮, সহীহ আবু দাউদ ৭৮৪।
918 | পরিচ্ছেদঃ ২৭: যে সালাতে কিরাআত চুপে চুপে পাঠ করা হয় সে সালাতে ইমামের পশ্চাতে কিরাআত ত্যাগ করা                                                                                                                             হাদিস একাডেমি নাম্বারঃ ৯১৮, আন্তর্জাতিক নাম্বারঃ                         ৯১৯                                                                                                                                         ৯১৮. কুতায়বাহ্ (রহ.) ..... ‘ইমরান ইবনু হুসায়ন (রাঃ) হতে বর্ণিত। নবী (সা.) যুহর অথবা ‘আসরের সালাত আদায় করলেন। সালাত শেষে তিনি বললেন, তোমাদের মাঝে কে সূরাহ আ'লা পাঠ করেছে? এক ব্যক্তি বললো, আমি। আর আমি তা দ্বারা কল্যাণ ব্যাতিত আর কিছু ইচ্ছা করিনি। নবী (সা.) বললেন, আমি বুঝতে পেরেছি যে, তোমাদের কেউ আমার কিরাআতের সাথে খটকা লাগিয়েছে।                                                             সহীহ: মুসলিম (২/৪৭)।
919 | পরিচ্ছেদঃ ২৮: ইমাম স্বরবে কুরআন পাঠ করলে তার পেছনে কিরাআত না করা                                                                                                                             হাদিস একাডেমি নাম্বারঃ ৯১৯, আন্তর্জাতিক নাম্বারঃ                         ৯২০                                                                                                                                         ৯১৯. কুতায়বাহ্ (রহ.) ..... আবূ হুরায়রাহ (রাঃ) হতে বর্ণিত। উচ্চস্বরে কিরাআত পাঠ করে সালাত শেষে রাসূলুল্লাহ (সা.) বললেন, তোমাদের মাঝে কেউ কি আমার সাথে কুরআন পাঠ করেছে? এক ব্যক্তি বললো, হ্যা, হে আল্লাহর রসূল! তিনি (সা.) বললেন, তাই তো আমি বলি আমার কি হলো যে, কুরআন পাঠে আমার ঝামেলা হয়? রাবী বলেন, অতঃপর রাসূলুল্লাহ (সা.) হতে এ কথা শুনার পর থেকে তিনি যে সালাতে স্বরবে কিরাআত পড়তেন তাতে লোকজন কুরআন পড়া ছেড়ে দিলো।”                                                             সহীহ: আবু দাউদ ৮২৬, তিরমিযী ৩১২, ইবনু মাজাহ ৮৪৮, সহীহ আবু দাউদ ৭৮১-৭৮২, মিশকাত ৮৫৫।
920 | পরিচ্ছেদঃ ২৯: যে সালাতে ইমাম উচ্চস্বরে কুরআন পাঠ করে সে সালাতে ইমামের পেছনে সূরা ফাতিহা পাঠ করা                                                                                                                             হাদিস একাডেমি নাম্বারঃ ৯২০, আন্তর্জাতিক নাম্বারঃ                         ৯২১                                                                                                                                         ৯২০. হিশাম ইবনু ‘আম্মার (রহ.) ..... ‘উবাদাহ্ ইবনুস্ সামিত (রাঃ) হতে বর্ণিত। তিনি বলেন, রাসূলুল্লাহ (সা.) আমাদের নিয়ে এমন এক সালাত আদায় করলেন যাতে স্বরবে কিরাআত পাঠ করা হয়। অতঃপর তিনি (সা.) বললেন, আমি যখন স্বরবে কিরাআত পাঠ করি তখন তোমাদের কেউ যেন সূরাহ ফাতিহাহ্ ছাড়া আর কিছু না পড়ে।                                                             সহীহ: বুখারী ৪১৭, আবু দাউদ ৮২৪, সহীহ ইবনু খুযায়মাহ ১৫৮১, মুসনাদে আহমাদ ২২৭৯৮। শায়খ আলবানী (রহ) হাদীসটি য'ঈফ বলেছেন: সহীহ আবু দাউদ ১৪৭, খুযায়মাহ্ ১৫৮১, মিশকাত ৮৫৪।
921 | পরিচ্ছেদঃ ৩০: আল্লাহ তা'আলার বাণী: “যখন কুরআন পাঠ করা হয় তখন তোমরা মনোযোগ সহকারে তা শুনবে এবং চুপ থাকবে। আশা করা যায় এতে তোমরা রহমতপ্রাপ্ত হবে”- (সূরাহ আল আ'রাফ ৭:২০৪)-এর ব্যাখ্যা                                                                                                                             হাদিস একাডেমি নাম্বারঃ ৯২১, আন্তর্জাতিক নাম্বারঃ                         ৯২২                                                                                                                                         ৯২১. জারূদ ইবনু মু'আহ্ আহ্ তিরমিযী (রহ.) ... আবু হুরায়রাহ (রাঃ) হতে বর্ণিত। তিনি বলেন, রসূলুল্লাহ্ বলেছেন: ইমাম নিযুক্ত করা হয়েছে তাঁর অনুসরণ করার জন্যে। অতএব, যখন তিনি তাকবীর বলে তখন তোমরাও তাকবীর বল, আর যখন তিনি কুরআন পড়ে তখন তোমরা চুপ থাকবে, আর যখন তিনি বলেন, “সামি আল্ল-হু লিমান হামিদাহ” তখন তোমরা বলবে “রব্বানা লাকাল হামদ”।                                                             সহীহ: আবু দাউদ ৬০৪, ইবনু মাজাহ ৮৪৬-৮৪৭।
922 | পরিচ্ছেদঃ ৩০: আল্লাহ তা'আলার বাণী: “যখন কুরআন পাঠ করা হয় তখন তোমরা মনোযোগ সহকারে তা শুনবে এবং চুপ থাকবে। আশা করা যায় এতে তোমরা রহমতপ্রাপ্ত হবে”- (সূরাহ আল আ'রাফ ৭:২০৪)-এর ব্যাখ্যা                                                                                                                             হাদিস একাডেমি নাম্বারঃ ৯২২, আন্তর্জাতিক নাম্বারঃ                         ৯২৩                                                                                                                                         ৯২২. মুহাম্মাদ ইবনু 'আবদুল্লাহ ইবনুল মুবারক (রহ.) ..... আবূ হুরায়রাহ্ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: ইমাম তো এজন্যে নিয়োগ করা হয়েছে যে, তাঁর অনুসরণ করা হবে। অতএব, যখন ইমাম তাকবীর বলে তখন তোমরাও তাকবীর বল। আর যখন ইমাম কুরআন পাঠ করে তখন তোমরা চুপ থাক। আবূ আবদুর রহমান বলেন, মুখররিমী বলতেন, তিনি অর্থাৎ মুহাম্মাদ ইবনু সা'দ আনসারী নির্ভরযোগ্য বর্ণনাকারী।                                                             সহীহ: আবু দাউদ ৬০৪, ইবনু মাজাহ ৮৪৬, ইরওয়াউল গালীল ৩৪৪।
923 | পরিচ্ছেদঃ ৩১: মুক্তাদীর জন্যে ইমামের কিরাআতই যথেষ্ট                                                                                                                             হাদিস একাডেমি নাম্বারঃ ৯২৩, আন্তর্জাতিক নাম্বারঃ                         ৯২৪                                                                                                                                         ৯২৩. হারূন ইবনু 'আবদুল্লাহ (রহ.) ..... আবুদ দারদা (রাঃ) হতে বর্ণিত। তিনি বলেন, রাসূলুল্লাহ (সা.)-কে জিজ্ঞেস করা হলো প্রত্যেক সালাতেই কি কিরাআত আছে? তিনি বলেন, হ্যা। এক আনসার ব্যক্তি বলল, তা ওয়াজিব। তখন তিনি আমার দিকে লক্ষ্য করলেন, আমি সকলের মাঝে তার কাছে ছিলাম। তিনি বললেন, ইমাম যখন দলের ইমামতি করেন, তখন আমি মনে করি, ইমামই তাদের জন্যে যথেষ্ট। আবূ ‘আবদুর রহমান [ইমাম নাসায়ী] (রহ.) বলেন, এটা রাসূলুল্লাহ (সা.) থেকে বলা ভুল। এ হলো আবুদ দারদারই কথা।                                                             সহীহ: বুখারী ৪০৭, মুসনাদে আহমাদ ২৭৫৭০।
924 | পরিচ্ছেদঃ ৩২: যে ভালোভাবে কুরআন পাঠ করতে জানে না, তার জন্যে যা পাঠ করা যথেষ্ট                                                                                                                             হাদিস একাডেমি নাম্বারঃ ৯২৪, আন্তর্জাতিক নাম্বারঃ                         ৯২৫                                                                                                                                         ৯২৪. ইউসুফ ইবনু ঈসা ও মাহমূদ ইবনু গয়লান (রহ.) ..... ইবনু আবূ আওফা (রাঃ) হতে বর্ণিত। তিনি বলেন, এক ব্যক্তি নবী (সা.) -এর কাছে এসে আবেদন করল, আমি কুরআন পাঠ করতে পারি না। সুতরাং আমাকে এমন কিছু শিক্ষা দিন যা কুরআন পাঠের পরিবর্তে যথেষ্ট হয়। তিনি বললেন, তুমি বল- “সুবহা-নাল্ল-হি ওয়াল হামদু লিল্লা-হি ওয়ালা- ইলা-হা ইল্লাল্ল-হু ওয়াল্ল-হু আকবার, ওয়ালা- হাওলা ওয়ালা কুওয়াতা ইল্লা বিল্লা-হ” (আমি আল্লাহর পবিত্রতা ঘোষণা করছি, সমস্ত প্রশংসা আল্লাহর জন্য আল্লাহ ছাড়া সত্য কোন উপাস্য নেই, আল্লাহ মহান এবং তোমার (আল্লাহর) তাওফীক ছাড়া পাপ থেকে ফেরার ও সৎকাজ করার সাধ্য নেই।)                                                             হাসানঃ আবূ দাউদ ৮৩২, মুসনাদে আহমাদ ১৯১৬১, মুসনাদে হুমায়দী (৭১৭), সহীহ আবু দাউদ ৭৮৫, ইরওয়াউল গালীল ৩০৩।
926 | পরিচ্ছেদঃ ৩৩: ইমামের উচ্চস্বরে ‘আ-মীন’ বলা                                                                                                                             হাদিস একাডেমি নাম্বারঃ ৯২৫, আন্তর্জাতিক নাম্বারঃ                         ৯২৬                                                                                                                                         ৯২৫. ‘আমর ইবনু উসমান (রহ.) ..... আবূ হুরায়রাহ্ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: তিলাওয়াতকারী যখন ‘আ-মীন বলেন তখন তোমরাও আ-মীন' বলবে। কারণ মালায়িকাহ (ফেরেশতাগণ)-ও আ-মীন বলে থাকেন। সুতরাং যার ‘আ-মীন' বলা মালায়িকাহ্’র ‘আ-মীন বলার সাথে মিলে যাবে, আল্লাহ তা'আলা তার পূর্বের পাপ মার্জনা করবেন।                                                             সহীহ: বুখারী ২৪০২, মুসলিম ৪১০, ইবনু মাজাহ ৮৫১।
926 | পরিচ্ছেদঃ ৩৩: ইমামের উচ্চস্বরে ‘আ-মীন’ বলা                                                                                                                             হাদিস একাডেমি নাম্বারঃ ৯২৬, আন্তর্জাতিক নাম্বারঃ                         ৯২৭                                                                                                                                         ৯২৬. মুহাম্মাদ ইবনু মানসূর (রহ.) ..... আবু হুরায়রাহ (রাঃ)-এর সূত্রে নবী (সা.) থেকে বর্ণিত। তিনি বলেন, যখন তিলাওয়াতকারী (ইমাম) আ-মীন বলেন তখন তোমরাও ‘আ-মীন বল। কারণ মালায়িকাহ (ফেরেশতাগণ)-ও ‘আ-মীন' বলে থাকেন। আর যার ‘আ-মীন' মালায়িকাহ'র (ফেরেশতাগণের) আ-মীন বলার সাথে হয় তার পূর্ববর্তী পাপ মার্জনা করে দেয়া হয়।                                                             সহীহ: বুখারী ২৪০২, মুসলিম ৪১০, ইবনু মাজাহ ৮৫১।
927 | পরিচ্ছেদঃ ৩৩: ইমামের উচ্চস্বরে ‘আ-মীন’ বলা                                                                                                                             হাদিস একাডেমি নাম্বারঃ ৯২৭, আন্তর্জাতিক নাম্বারঃ                         ৯২৮                                                                                                                                         ৯২৭. ইসমাঈল ইবনু মাস'উদ (রহ.) ..... আবু হুরায়রাহ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: ইমাম যখন “গয়রিল মাগযূবি ‘আলায়হিম ওয়ালায যো-ল্লীন” বলেন তখন তোমরা আ-মীন বল। কারণ মালায়িকাও ‘আ-মীন' বলে থাকেন, আর ইমামও ‘আ-মীন' বলেন। যার ‘আ-মীন' বলা মালায়িকাহ্’র ‘আ-মীন' বলার সাথে মিলে যায়, তার পূর্বের পাপ মাফ করে দেয়া হয়।                                                             সহীহ: মুসনাদে আহমাদ ৭৬৪৭, দারিমী ১২৪৬।
928 | পরিচ্ছেদঃ ৩৩: ইমামের উচ্চস্বরে ‘আ-মীন’ বলা                                                                                                                             হাদিস একাডেমি নাম্বারঃ ৯২৮, আন্তর্জাতিক নাম্বারঃ                         ৯২৯                                                                                                                                         ৯২৮. কুতায়বাহ (রহ.) ..... আবূ হুরায়রাহ (রাঃ) হতে বর্ণিত, রাসূলুল্লাহ (সা.) বলেছেন: যখন ইমাম ‘আ-মীন বলে তখন তোমরাও ‘আ-মীন বল। যার ‘আ-মীন' বলা মালায়িকাহ’র ‘আ-মীন বলার সাথে মিলে যায় তার আগের গুনাহ ক্ষমা করে দেয়া হয়।                                                             সহীহ: বুখারী ৭৮০, মুসলিম ৪১০।
929 | পরিচ্ছেদঃ ৩৪: ইমামের পেছনে ‘আ-মীন’ বলার নির্দেশ                                                                                                                             হাদিস একাডেমি নাম্বারঃ ৯২৯, আন্তর্জাতিক নাম্বারঃ                         ৯৩০                                                                                                                                         ৯২৯. কুতায়বাহ (রহ.) ..... আবূ হুরায়রাহ্ (রাঃ) হতে বর্ণিত, রাসূলুল্লাহ (সা.) বলেছেন: যখন ইমাম “গয়রিল মাগযূবি “আলায়হিম ওয়ালা যো-ল্লীন” বলেন, তখন তোমরা আ-মীন' বলবে। কারণ যার কথা মালায়িকাহ’র কথার সাথে মিলে যাবে, তার আগের গুনাহ মার্জনা করা হবে।                                                             সহীহ: বুখারী ৭৮৩, মুসলিম ৪১০।
930 | পরিচ্ছেদঃ ৩৫: ‘আ-মীন' বলার ফযীলত                                                                                                                             হাদিস একাডেমি নাম্বারঃ ৯৩০, আন্তর্জাতিক নাম্বারঃ                         ৯৩১                                                                                                                                         ৯৩০. কুতায়বাহ্ (রহ.) ..... আবু হুরায়রাহ (রাঃ) হতে বর্ণিত। রাসূলুল্লাহ (সা.) বলেছেন: যখন তোমাদের কেউ ‘আ-মীন' বলে, আর মালায়িকাহও আকাশে ‘আ-মীন বলেন, তখন যদি একটির সাথে অপরটির মিল হয় তবে তার আগের গুনাহ ক্ষমা করা হয়।                                                             সহীহ: বুখারী ৭৮১, মুসলিম ৪০৯।
931 | পরিচ্ছেদঃ ৩৬: মুক্তাদীর ইমামের পেছনে হাঁচি দিয়ে ‘আলহামদু লিল্লা-হ’ বলা                                                                                                                             হাদিস একাডেমি নাম্বারঃ ৯৩১, আন্তর্জাতিক নাম্বারঃ                         ৯৩২                                                                                                                                         ৯৩১. কুতায়বাহ্ (রহ.) ..... রিফাআহ্ ইবনু রাফি (রাঃ) হতে বর্ণিত। তিনি বলেন, আমি নবী (সা.) - এর পিছনে সালাত আদায় করলাম তখন আমি হাঁচি দিলাম এবং বললাম- “আলহামদু লিল্লা-হি হামদান কাসীরন ত্বইয়িবাম মুবা-রকান ফীহি মুবা-রকান ‘আলায়হি কামা-ইউহিব্বু রব্বুনা- ওয়া-ইয়ারযা-” (সমস্ত প্রশংসা আল্লাহর জন্যে ও তার জন্যে উত্তম ও প্রচুর প্রশংসা, তাঁর প্রশংসার মধ্যে বরকত আছে। যেভাবে তিনি পছন্দ করেছেন ও খুশি আছেন।)। রাসূলুল্লাহ (সা.) সালাত শেষ করে ফিরে বললেন, সালাতে কে কথা বলেছে? তখন কেউই জবাব দিল না। তিনি দ্বিতীয়বার বললেন, কে সালাতে কথা বলছে? তখন রিফা'আহ্ ইবনু রাফি' ইবনু ‘আফরা বললেন, হে আল্লাহর রসূল! আমি বলেছি। তিনি (সা.) বললেন, তুমি কি বলেছ? তিনি বললেন, আমি বলেছি - “আলহামদু লিল্লা-হি হামদান কাসীরন ত্বইয়িবাম্ মুবা-রকান ফীহি মুবা-রকান ‘আলায়হি কামা- ইউহিব্বু রব্বুনা- ওয়া-ইয়ারযা-”। তখন নবী (সা.) বললেন: যার হাতে আমার জীবন তার শপথ! ত্রিশজনের অধিক মালাক (ফেরেশতা) তা নিয়ে তাড়াহুড়া করছে, কে তা নিয়ে উপরে উঠবে।                                                             সহীহ: আবু দাউদ ৭৭৩, তিরমিযী ৪০৪, ৪০৫।
932 | পরিচ্ছেদঃ ৩৬: মুক্তাদীর ইমামের পেছনে হাঁচি দিয়ে ‘আলহামদু লিল্লা-হ’ বলা                                                                                                                             হাদিস একাডেমি নাম্বারঃ ৯৩২, আন্তর্জাতিক নাম্বারঃ                         ৯৩৩                                                                                                                                         ৯৩২. আবদুল হামীদ ইবনু মুহাম্মাদ (রহ.) ..... ‘আবদুল জাব্বার ইবনু ওয়ায়িল (রহ.) সূত্রে তার পিতা ওয়ায়িল (রাঃ) হতে বর্ণিত। তিনি বলেন, আমি রাসূলুল্লাহ (সা.)-এর পিছনে সালাত আদায় করেছি। যখন তিনি তাকবীর বললেন, তাঁর কর্ণদ্বয়ের নিম্ন পর্যন্ত দু'হাত তুললেন যখন তিনি “গয়রিল মাগযূবি ‘আলায়হিম ওয়ালায যো-ল্লীন” বললেন, তখন ‘আ-মীন' বললেন। রাবী বলেন, আমি তার পিছনে থেকে তা শ্রবণ করলাম। তখন রাসূলুল্লাহ (সা.) শুনলেন, এক ব্যক্তি বলছে- “আলহামদু লিল্লা-হি হামদান কাসীরন ত্বইয়িবাম্ মুবা-রকান ফীহি।” যখন নবী (সা.) সালাম ফিরালেন তখন বললেন, সালাতে বাক্যটি কে বলেছে? তখন ঐ ব্যক্তি বলল, হে আল্লাহর রসূল! আমি বলেছি। আর আমি এ দ্বারা খারাপ কিছু ইচ্ছা করিনি। নবী (সা.) বললেন, বারোজন মালাক তা তাড়াতাড়ি আরশে তুলে নিয়ে গেল এবং তাতে কোন বাধা সৃষ্টি হয়নি।  সহীহ: বুখারী ৮৫৫, মুসনাদে আহমাদ ১৮৮৮০;  অংশ বাদে হাদীসটি পূর্বের হাদীসের সহায়তায় সহীহ।
933 | পরিচ্ছেদঃ ৩৭: কুরআন সম্বন্ধীয় বিবিধ রিওয়ায়াত                                                                                                                             হাদিস একাডেমি নাম্বারঃ ৯৩৩, আন্তর্জাতিক নাম্বারঃ                         ৯৩৪                                                                                                                                         ৯৩৩. ইসহাক ইবনু ইব্রাহীম (রহ.) ..... ‘আয়িশাহ্ (রাঃ) হতে বর্ণিত। তিনি বলেন, হারিস ইবনু হিশাম (রাঃ) রাসূলুল্লাহ (সা.)-কে প্রশ্ন করলেন, আপনার কাছে কীভাবে ওয়াহী আসে? তিনি বললেন, ঘণ্টার শব্দের মতো। তারপর তা শেষ হলে দেখা যায় আমি তা মুখস্থ করে ফেলেছি। এটা আমার কাছে অত্যন্ত কঠিন বোধ হয়। আর কোন কোন সময় আমার কাছে (ওয়াহীর ফেরেশতা) মানুষের বেশে এসে তা আমাকে বলে যান।                                                             সহীহ: বুখারী ২, মুসলিম ২৩৩৩, ৩২১৫।
934 | পরিচ্ছেদঃ ৩৭: কুরআন সম্বন্ধীয় বিবিধ রিওয়ায়াত                                                                                                                             হাদিস একাডেমি নাম্বারঃ ৯৩৪, আন্তর্জাতিক নাম্বারঃ                         ৯৩৫                                                                                                                                         ৯৩৪. মুহাম্মাদ ইবনু সালামাহ ও হারিস ইবনু মিসকীন (রহ.) ..... ‘আয়িশাহ্ (রাঃ) বর্ণিত। হারিস ইবনু হিশাম (রাঃ) রসূলল্লাহ (সা.)-কে প্রশ্ন করলেন, আপনার কাছে কীভাবে ওয়াহী আসে? তিনি বললেন, কোন কোন সময় আমার কাছে ওয়াহী আসে ঘণ্টা ধ্বনির মতো, আর এটিই আমার ওপর অধিক কষ্টদায়ক। আর আমার থেকে তা সমাপ্ত হলে দেখা যায় আমি তা মুখস্থ করে ফেলেছি, যা বলা হয়েছে। আর কোন কোন সময় মালাক মানুষের বেশ ধরে আমার কাছে এসে কথাবার্তা বলেন। তখন তিনি যা বলেন, তা আমি মুখস্থ করে নেই। আয়িশাহ (রাঃ) বলেন, আমি দেখেছি প্রচণ্ড শীতের দিনে তার ওপর ওয়াহী নাযিল হতো এবং যখন তা সমাপ্ত হতো তখন তাঁর ললাট থেকে ঘাম দরদর করে পড়তে।                                                             সহীহ: বুখারী ২, মুসলিম ২৩৩৩, ৩২১৫।
935 | পরিচ্ছেদঃ ৩৭: কুরআন সম্বন্ধীয় বিবিধ রিওয়ায়াত                                                                                                                             হাদিস একাডেমি নাম্বারঃ ৯৩৫, আন্তর্জাতিক নাম্বারঃ                         ৯৩৬                                                                                                                                         ৯৩৫. কুতায়বাহ্ (রহ.) ..... ইবনু আব্বাস (রাঃ) হতে, আল্লাহর বাণী- “তুমি তাড়াতাড়ি ওয়াহী আয়ত্ত করার জন্য তোমার জিভ নাড়াবে না। এর সংরক্ষণ ও পড়ানোর দায়িত্ব আমারই”- (সূরাহ আল কিয়ামাহ ৭৫: ১৬-১৭) সম্পর্কে বর্ণিত আছে যে, তিনি বলেন, নবী (সা.) ওয়াহী নাযিল হওয়ার সময় কষ্ট অনুভব করতেন। আর তিনি তার ওষ্ঠদ্বয় নাড়তেন। আল্লাহ তা'আলা বললেন, “তুমি তাড়াতাড়ি ওয়াহী আয়ত্ত করার জন্য তোমার জিভ নাড়াবে না। এর সংরক্ষণ ও পড়ানোর দায়িত্ব আমারই। কাজেই আমি যখন তা পাঠ করি, তখন তুমি সে পাঠের অনুসরণ কর”- (সূরাহ্ আল কিয়ামাহ্ ৭৫: ১৮)। আমি তোমার হৃদয়ে একত্রিত করে দিব, অতঃপর তুমি তা পাঠ করবে। ফলে রাসূলুল্লাহ (সা.) -এর কাছে যখন জিবরীল আলায়হিস আসতেন তখন তিনি শুনতে থাকতেন। আর যখন চলে যেতেন তখন তিনি। ঐরূপই পাঠ করতেন যেরূপ তাঁকে পাঠ করানো হতো।                                                             সহীহ: বুখারী ৫, মুসলিম ৪৪৮।
936 | পরিচ্ছেদঃ ৩৭: কুরআন সম্বন্ধীয় বিবিধ রিওয়ায়াত                                                                                                                             হাদিস একাডেমি নাম্বারঃ ৯৩৬, আন্তর্জাতিক নাম্বারঃ                         ৯৩৭                                                                                                                                         ৯৩৬. নাসর ইবনু ‘আলী (রহ.) ..... ইবনু মাখরামাহ (রহ.) হতে বর্ণিত, ‘উমার ইবনুল খত্ত্বাব (রাঃ) বলেন, আমি হিশাম ইবনু হাকীম ইবনু হিযাম (রাঃ) কে সুরাহ ফুরকান পাঠ করতে শুনলাম। তিনি তাতে এমন কতগুলো অক্ষর পাঠ করলেন যা রাসূলুল্লাহ (সা.) আমাকে পাঠ করাননি। আমি বললাম, আপনাকে এ সূরাহ কে পড়িয়েছে? তিনি বললেন, রাসূলুল্লাহ (সা.)। আমি বললাম, আপনি মিথ্যা বলছেন। রাসূলুল্লাহ (সা.) এরূপ পড়াননি। আমি তাঁকে তাঁর হাত ধরে রাসূলুল্লাহ (সা.) -এর কাছে নিয়ে এসে বললাম, হে আল্লাহর রসূল! আপনি আমাকে সূরাহ্ ফুরক্বান পাঠ করিয়েছেন। আমি এ ব্যক্তিকে তা পাঠ করতে শুনলাম, সে এমন কতগুলো অক্ষর তাতে পাঠ করেছে যা আপনি আমাকে পাঠ করাননি। রাসূলুল্লাহ (সা.) বললেন, হে হিশাম! তুমি পাঠ করে শুনাও তো; তিনি ঐরূপ পড়লেন যেরূপ পূর্বে পড়েছিলেন। তখন রাসূলুল্লাহ (সা.) বললেন, এরূপই নাযিল হয়েছে। এরপর বললেন, হে ‘উমার! তুমি পড়। তখন আমি পড়লাম, আবারও তিনি বললেন, এরূপই নাযিল হয়েছে। অতঃপর রাসূলুল্লাহ (সা.) বললেন, কুরআন সাত লুগাতে অবতীর্ণ হয়েছে।                                                             সহীহ: বুখারী ২৪১৯, ৪৯৯২, ৫০৪১; মুসলিম ৮১৮, তিরমিযী ৩১২৫।
937 | পরিচ্ছেদঃ ৩৭: কুরআন সম্বন্ধীয় বিবিধ রিওয়ায়াত                                                                                                                             হাদিস একাডেমি নাম্বারঃ ৯৩৭, আন্তর্জাতিক নাম্বারঃ                         ৯৩৮                                                                                                                                         ৯৩৭. মুহাম্মাদ ইবনু সালামাহ্ ও হারিস ইবনু মিসকীন (রহ.) ..... ‘আবদুর রহমান ইবনু আবদুল কারী (রহ.) হতে বর্ণিত। তিনি বলেন, আমি ‘উমার ইবনুল খত্ত্বাব (রাঃ)-কে বলতে শুনেছি যে, তিনি বলেন, আমি হিশাম ইবনু হাকীমকে সূরাহ্ ফুরক্বান পড়তে শুনলাম আমি যেভাবে পড়ি সেভাবে না পড়ে অন্যভাবে। আর আমাকে তা পড়িয়েছেন রাসূলুল্লাহ (সা.)। আমি তো তাকে আঘাত করতে উদ্যত হয়েছিলাম। অতঃপর আমি তাকে সুযোগ দিলাম তাঁর পড়া শেষ করা পর্যন্ত। এরপর আমি তার চাদর দ্বারা পেঁচিয়ে তাকে নিয়ে রসূলল্লাহ (সা.)-এর খিদমাতে গিয়ে বললাম, হে আল্লাহর রসূল! আমি একে সূরাহ্ ফুরক্বান পড়তে শুনলাম যেভাবে আপনি আমাকে সূরা ফুরক্বান পড়িয়েছেন তা ভিন্ন অন্যভাবে। রাসূলুল্লাহ (সা.) তাঁকে বললেন, পড়। আমি তাকে যেভাবে পড়তে শুনেছি তিনি সেভাবেই পড়লেন। রাসূলুল্লাহ (সা.) বললেন, এরূপই অবতীর্ণ হয়েছে। এরপর তিনি আমাকে বললেন, পাঠ কর; আমি পাঠ করার পর বললেন, এরূপই নাযিল হয়েছে। এ কুরআন অবতীর্ণ হয়েছে সাত লুগাতে (উপ-ভাষায়)। অতএব, তোমরা তা পাঠ কর যেভাবে তোমাদের পক্ষে সহজ হয়।                                                             সহীহ: বুখারী ২৪১৯, ৪৯৯২, ৫০৪১; মুসলিম ৮১৮, তিরমিযী ৩১২৫।
938 | পরিচ্ছেদঃ ৩৭: কুরআন সম্বন্ধীয় বিবিধ রিওয়ায়াত                                                                                                                             হাদিস একাডেমি নাম্বারঃ ৯৩৮, আন্তর্জাতিক নাম্বারঃ                         ৯৩৯                                                                                                                                         ৯৩৮. ইউনুস ইবনু 'আবদুল আ'লা (রহ.) ..... উমার ইবনুল খত্ত্বাব (রাঃ) হতে বর্ণিত। তিনি বলেন, আমি রাসূলুল্লাহ (সা.) -এর জীবদ্দশায় হিশাম ইবনু হাকীমকে সূরাহ্ ফুরক্বান পড়তে শুনেছি। আমি তার কিরাআত লক্ষ্য করে শুনলাম। শুনলাম, তিনি তা পড়ছেন এমন কতগুলো অক্ষরসহ যা রাসূলুল্লাহ (সা.) আমাকে পড়াননি। সালাতের মধ্যেই আমি তাকে আক্রমণ করতে মনস্থ করলাম। কিন্তু আমি তাঁর সালাম ফিরানো পর্যন্ত অপেক্ষা করলাম। যখন তিনি সালাম ফিরালেন আমি তাঁকে তাঁর চাদর দ্বারা পেঁচিয়ে প্রশ্ন করলাম, আপনাকে এ সূরাটি কে শিখিয়েছে যা আপনাকে পড়তে শুনলাম? তিনি বললেন, আমাকে তা রাসূলুল্লাহ (সা.) শিখিয়েছেন। আমি বললাম, আপনি মিথ্যা বলছেন। আল্লাহর কসম রাসূলুল্লাহ (সা.) আমাকেও এ সূরাটি শিখিয়েছেন যা আপনাকে পড়তে শুনলাম। অতঃপর তাকে নিয়ে রাসূলুল্লাহ (সা.) -এর নিকট গিয়ে বললাম, হে আল্লাহর রসূল! আমি তাঁকে সূরাহ্ ফুরক্বান পড়তে শুনেছি এমন কতগুলো অক্ষরসহ যা আপনি আমাকে পড়াননি অথচ আপনিই আমাকে তা শিখিয়েছেন। তখন রাসূলুল্লাহ (সা.) বললেন, হে ‘উমার! তাকে ছেড়ে দাও। হে হিশাম! পড়, তখন তিনি এ ক্বিরাআত পড়লেন যা আমি তাকে পড়তে শুনেছি। রাসূলুল্লাহ (সা.) বললেন, এরূপই নাযিল হয়েছে। অতঃপর রাসূলুল্লাহ (সা.) বললেন, তুমি পড় হে ‘উমার! তখন আমি তাকে পড়ে শুনালাম যেভাবে তিনি আমাকে পড়িয়েছেন। তখন রাসূলুল্লাহ (সা.) বললেন, এরূপই নাযিল হয়েছে। অতঃপর রাসূলুল্লাহ (সা.) বললেন, এ কুরআন নাযিল হয়েছে সাত ভাষায়। অতএব, তোমাদের যেরূপ সহজ হয় সেরূপ পড়।                                                             সহীহ: বুখারী ৪৯৯১, মুসলিম (১/২৭২)।
939 | পরিচ্ছেদঃ ৩৭: কুরআন সম্বন্ধীয় বিবিধ রিওয়ায়াত                                                                                                                             হাদিস একাডেমি নাম্বারঃ ৯৩৯, আন্তর্জাতিক নাম্বারঃ                         ৯৪০                                                                                                                                         ৯৩৯. মুহাম্মাদ ইবনু বাশশার (রহ.) ..... উবাই ইবনু কা'ব (রাঃ) হতে বর্ণিত। একবার রাসূলুল্লাহ (সা.) বানূ গিফারের কুয়ার কাছে ছিলেন। এমন সময় তার কাছে জিবরীল আলায়হিস সালাম আসলেন এবং বললেন, আল্লাহ তা'আলা আপনাকে আদেশ করেছেন আপনি যেন আপনার উম্মতকে এক উপভাষায় কুরআন পড়ান। তিনি বললেন, আমি আল্লাহ তা'আলার কাছে তার ক্ষমা কামনা করি, আমার উম্মত এর শক্তি রাখে না। তারপর তার কাছে দ্বিতীয়বার এসে বললেন, আল্লাহ তা'আলা আপনাকে আদেশ করেছেন, আপনি যেন আপনার উম্মতকে দু’হরফ বা উপভাষায় কুরআন পড়ান। তিনি বললেন, আমি আল্লাহ তা'আলার কাছে তার ক্ষমা ভিক্ষা করি। আমার উম্মত এরও শক্তি রাখে না। তারপর জিবরীল তার কাছে তৃতীয়বার এসে বললেন, আল্লাহ তা'আলা আপনাকে আদেশ করছেন, আপনি যেন আপনার উম্মতকে তিন হরফ বা উপভাষায় কুরআন পড়ান। তিনি বললেন, আমি আল্লাহ তা'আলার কাছে তাঁর ক্ষমা ভিক্ষা করি আমার উম্মত এরও শক্তি রাখে না। এরপর জিবরীল তার কাছে চতুর্থবার এসে বললেন, আল্লাহ তা'আলা আপনাকে আদেশ করছেন, আপনি যেন আপনার উম্মতকে সাত হরফ বা উপভাষায় কুরআন পড়ান। যেগুলোতেই পড়ুক না কেন তা-ই সঠিক হবে। আবূ আবদুর রহমান (ইমাম নাসায়ী) বলেন, এ হাদীস বর্ণনায় হাকাম-এর বিরোধিতা করা হয়েছে। মানসূর ইবনু মু'তামির এটি মুজাহিদ সূত্রে ‘উবায়দ ইবনু উমায়র হতে মুরসাল হিসেবে বর্ণনা করেছেন।                                                             সহীহ: মুসলিম ৮২১, আবু দাউদ ১৪৭৮, সহীহ আবু দাউদ ১২২৮, মুসলিম ৮২১।
940 | পরিচ্ছেদঃ ৩৭: কুরআন সম্বন্ধীয় বিবিধ রিওয়ায়াত                                                                                                                             হাদিস একাডেমি নাম্বারঃ ৯৪০, আন্তর্জাতিক নাম্বারঃ                         ৯৪১                                                                                                                                         ৯৪০. 'আমর ইবনু মানসূর (রহ.) ..... উবাই ইবনু কা'ব (রাঃ) হতে বর্ণিত। তিনি বলেন, রাসূলুল্লাহ (সা.) আমাকে একটি সূরাহ্ পড়িয়েছেন। আমি মসজিদে বসা থাকতেই শুনতে পেলাম, এক ব্যক্তি তা আমার কিরাআতের বিপরীত পাঠ করছে। আমি তাকে বললাম, তোমাকে এ সূরাহ কে শিখিয়েছে? সে ব্যক্তি বলল, রাসূলুল্লাহ (সা.)। আমি বললাম, আমার কাছ থেকে আলাদা হবে না, যতক্ষণ না আমি রাসূলুল্লাহ (সা.)-এর কাছে যাই। আমি তার কাছে এসে বললাম, হে আল্লাহর রসূল! আপনি আমাকে এ সূরাটি যেভাবে শিখিয়েছেন। ঐ ব্যক্তি তা উল্টোভাবে পাঠ করেছে। তখন রাসূলুল্লাহ (সা.) বললেন, হে উবাই! তুমি তা পাঠ কর। আমি তা পাঠ করলে রাসূলুল্লাহ (সা.) আমাকে বললেন, তুমি ঠিক পাঠ করেছ। অতঃপর ঐ ব্যক্তিকে বললেন, তুমি পড়। সে আমার পড়ার বিপরীতরূপে পড়ল তাকেও রাসূলুল্লাহ (সা.) বললেন, তুমি ঠিকই পড়েছ। এরপর রাসূলুল্লাহ (সা.) বললেন, হে উবাই! ব্যাপার এই যে, কুরআন সাত প্রকার লুগাতে অবতীর্ণ হয়েছে। তার প্রত্যেক প্রকারই রোগ মুক্তি এবং উদ্দেশ্য অনুধাবনে যথেষ্ট। আবূ আবদুর রহমান (ইমাম নাসায়ী) বলেন, মা'কিল ইবনু ‘উবায়দুল্লাহ হাদীস বর্ণনায় শক্তিশালী নয়।                                                             সহীহ: ইবনু 'আবদুল বার “তামহীন” (৮/২৮৬), নাসায়ী'র “সুনানুল কুবরা” ১০১২, সহীহ আবু দাউদ ১৩২৭।
941 | পরিচ্ছেদঃ ৩৭: কুরআন সম্বন্ধীয় বিবিধ রিওয়ায়াত                                                                                                                             হাদিস একাডেমি নাম্বারঃ ৯৪১, আন্তর্জাতিক নাম্বারঃ                         ৯৪২                                                                                                                                         ৯৪১. ইয়াকূব ইবনু ইবরাহীম (রহ.) ..... উবাই (রাঃ) হতে বর্ণিত। তিনি বলেন, আমার ইসলাম গ্রহণের পর থেকে আমার অন্তরে কোন প্রকার সন্দেহ উপস্থিত হয়নি। কিন্তু আমি একটি আয়াত পাঠ করলাম, আর তা অন্য একজন আমার কিরাআতের উল্টোটা পাঠ করল। আমি বললাম, আমাকে এটা রাসূলুল্লাহ (সা.) শিখিয়েছেন। ঐ ব্যক্তিও বলল, আমাকেও এটা রাসূলুল্লাহ (সা.) শিখিয়েছেন। তারপর আমি নবী (সা.) -এর খিদমাতে হাজির হয়ে বললাম, হে আল্লাহর নবী! আপনি আমাকে অমুক অমুক আয়াত শিখাননি? তিনি বললেন, হ্যা। অন্য লোকটিও বললো, আপনি আমাকে অমুক অমুক আয়াত শিখাননি? তিনি বললেন, হ্যাঁ। জিবরীল আলায়হিস সালাম আমার নিকট এসে আমার ডান পাশে আর মীকাঈল আলায়হিস সালাম আমার বাম পাশে বসলেন। অতঃপর জিবরীল আলায়হিস সালাম বললেন, আপনি কুরআন এক উপভাষায় পাঠ করুন আর মীকাঈল আলায়হিস সালাম বললেন, তা আরও বাড়িয়ে দিন, তা আরও বাড়িয়ে দিন। এরূপে তা সাত উপভাষায় পৌছলো। আর প্রতিটি উপভাষাই রোগ মুক্তি এবং উদ্দেশ্য অনুধাবনে যথেষ্ট।                                                             সহীহ: মুসনাদে আহমাদ ২১১৭০।
942 | পরিচ্ছেদঃ ৩৭: কুরআন সম্বন্ধীয় বিবিধ রিওয়ায়াত                                                                                                                             হাদিস একাডেমি নাম্বারঃ ৯৪২, আন্তর্জাতিক নাম্বারঃ                         ৯৪৩                                                                                                                                         ৯৪২. কুতায়বাহ (রহ.) ..... ইবনু উমার (রাঃ) হতে বর্ণিত, রাসূলুল্লাহ (সা.) বলেছেন: কুরআনওয়ালার উদাহরণ এক বাঁধা উটের মালিকের ন্যায়। যখন সে তার যত্ন করে তখন তাকে ধরে রাখে। আর যখন তাকে ছেড়ে দেয় তখন তা চলে যায়।                                                             সহীহ: বুখারী ৫০৩১-৫০৩৩; মুসলিম ৭৮৯-৭৯০, তিরমিযী ৩১১৪, ইবনু মাজাহ ৩৭৮৩।
943 | পরিচ্ছেদঃ ৩৭: কুরআন সম্বন্ধীয় বিবিধ রিওয়ায়াত                                                                                                                             হাদিস একাডেমি নাম্বারঃ ৯৪৩, আন্তর্জাতিক নাম্বারঃ                         ৯৪৪                                                                                                                                         ৯৪৩. ইমরান ইবনু মূসা (রহ.) ..... ‘আবদুল্লাহ (রাঃ)-এর সূত্রে নবী (সা.) থেকে বর্ণিত। তিনি বলেছেন, কত মন্দ পরিণতি ঐ ব্যক্তির জন্য, যে বলে আমি অমুক অমুক আয়াত ভুলে গিয়েছি। বরং তাকে ভুলিয়ে দেয়া হয়েছে। কুরআন মনে রেখ। কারণ তা মানুষের হৃদয় থেকে উট তার রশি থেকে পালাবার চেয়েও দ্রুত দূর হয়ে পড়ে।                                                             সহীহ: বুখারী ৫০৩২, মুসলিম (১/২২৮)।
944 | পরিচ্ছেদঃ ৩৮: ফজরের সুন্নাত দু' রাকআতে কিরাআত                                                                                                                             হাদিস একাডেমি নাম্বারঃ ৯৪৪, আন্তর্জাতিক নাম্বারঃ                         ৯৪৫                                                                                                                                         ৯৪৪. ‘ইমরান ইবনু ইয়াযীদ (রহ.) ..... ইবনু আব্বাস (রাঃ) হতে বর্ণিত। রাসূলুল্লাহ (সা.) ফজরের সুন্নাত দু'রাক'আতের প্রথম রাআতে সূরাহ্ বাক্বারাহ্ (১৩৬ নং)-এর এ আয়াতটি শেষ পর্যন্ত পাঠ করতেন। আর দ্বিতীয় রাকআতে-   (সূরাহ্ আলি “ইমরান ৩: ৫২) আয়াতটি পাঠ করতেন।                                                             সহীহ: মুসলিম ৭২৭, আবু দাউদ ১২৫৯, সহীহ: ইবনু খুযায়মাহ (১৬৩) হাঃ ১১১৫, সহীহ আবু দাউদ ১১৪৪।
945 | পরিচ্ছেদঃ ৩৯: ফজরের সুন্নাত দু' রাকআতে “কুল ইয়া- আইয়ুহাল কাফিরূন” (সূরাহ্ কাফিরূন) ও “কুল হুওয়াল্ল-হু আহাদ”(সূরা ইখলাস) পড়া                                                                                                                             হাদিস একাডেমি নাম্বারঃ ৯৪৫, আন্তর্জাতিক নাম্বারঃ                         ৯৪৬                                                                                                                                         ৯৪৫. আবদুর রহমান ইবনু ইব্রাহীম (রহ.) ..... আবূ হুরায়রাহ্ (রাঃ) হতে বর্ণিত। রাসূলুল্লাহ (সা.) ফজরের সুন্নাত দু' রাকআতে “কুল ইয়া- আইয়ুহাল কাফিরূন” এবং “কুল হুওয়াল্ল-হু আহাদ” পাঠ করেছেন।                                                             সহীহ: মুসলিম ৭২৬, আবু দাউদ ১২৫৬, ইবনু মাজাহ ১১৪৮, সহীহ আবু দাউদ ১১৪২।
946 | পরিচ্ছেদঃ ৪০: ফজরের সুন্নাত দু'রাকআত হালকাভাবে আদায় করা                                                                                                                             হাদিস একাডেমি নাম্বারঃ ৯৪৬, আন্তর্জাতিক নাম্বারঃ                         ৯৪৭                                                                                                                                         ৯৪৬. ইসহাক ইবনু ইব্রাহীম (রহ.) ..... ‘আয়িশাহ (রাঃ) হতে বর্ণিত। তিনি বলেন, আমি রাসূলুল্লাহ (সা.)-কে দেখতাম, তিনি ফজরের সুন্নাত দু' রাক'আত আদায় করতেন এবং উক্ত দু' রাকআত এত দ্রুত আদায় করতেন যে, আমি বলতাম তিনি কি ঐ রাক'আতদ্বয়ে সূরা ফাতিহা পাঠ করেছেন।                                                             সহীহ: বুখারী ১১৬৫, ১১৭১; মুসলিম ৭২৪, সহীহ আবু দাউদ ১১৪১।
947 | পরিচ্ছেদঃ ৪১: ফজরের সালাতে সূরাহ্ রূম পাঠ করা                                                                                                                             হাদিস একাডেমি নাম্বারঃ ৯৪৭, আন্তর্জাতিক নাম্বারঃ                         ৯৪৮                                                                                                                                         ৯৪৭. মুহাম্মাদ ইবনু বাশশার (রহ.) ..... নবী (সা.) -এর জনৈক সাহাবী সূত্রে নবী (সা.) থেকে বর্ণিত আছে যে, তিনি ফজরের সালাত আদায় করলেন এবং তাতে সূরাহ্ রূম পাঠ করলেন। এতে তার কিরাআত এলোমেলো হয়ে গেল। যখন তিনি সালাত সমাপ্ত করলেন তখন বললেন, ঐ সকল লোকের কি হলো, তারা আমাদের সঙ্গে সালাত আদায় করে অথচ উত্তমরূপে পবিত্রতা অর্জন করে না। তারাই আমাদের কিরাআত এলোমেলো করে দেয়।                                                             সনদ দুর্বল: সনদে আবদুল মালিক ইবনু 'উমার দুর্বল বর্ণনাকারী, শেষ বয়সে তার স্মৃতিশক্তি লোপ পেয়েছিল, নাসায়ী’র “সুনানুল কুবরা' ১০১৯, মিশকাতুল মাসাবীহ ২০৬, মুসনাদে আহমাদ ২৩১২২।
948 | পরিচ্ছেদঃ ৪২: ফজরের সালাতে ষাট থেকে একশত আয়াত পড়া                                                                                                                             হাদিস একাডেমি নাম্বারঃ ৯৪৮, আন্তর্জাতিক নাম্বারঃ                         ৯৪৯                                                                                                                                         ৯৪৮. মুহাম্মাদ ইবনু ইসমাঈল ইবনু ইব্রাহীম (রহ.) ..... আবূ বারযাহ্ (রাঃ) হতে বর্ণিত। রাসূলুল্লাহ (সা.) ফজরের সালাতে ষাট থেকে একশত আয়াত পাঠ করতেন।                                                             সহীহ: বুখারী ৫৪১, ৫৪৭; মুসলিম ৪৬১, ইবনু মাজাহ ৮১৮, সহীহ: ইবনু খুযায়মাহ ৫২৮।
949 | পরিচ্ছেদঃ ৪৩: ফজরের সালাতে সূরাহ্ ক্বফ পাঠ করা                                                                                                                             হাদিস একাডেমি নাম্বারঃ ৯৪৯, আন্তর্জাতিক নাম্বারঃ                         ৯৫০                                                                                                                                         ৯৪৯. ইমরান ইবনু ইয়াযীদ (রহ.) ..... উম্মু হিশাম বিনতু হারিসাহ ইবনু নু'মান (রাঃ) হতে বর্ণিত। তিনি বলেন, আমি রাসূলুল্লাহ (সা.) -এর পিছনে সালাতে শরীক হয়ে সূরাহ ক্কফ মুখস্থ করেছি। তিনি ঐ সালাতে তা পাঠ করতেন।                                                             সহীহ: মুসলিম ৮৭২, আবু দাউদ ১১০২, মুসনাদে আহমাদ ২৭৬৭০। [কিন্তু শায়খ আলবানী হাদীসটিকে শায বলেছেন: সহীহ আবু দাউদ ১০১২, তবে সঠিক কথা হল- এটি জুমু'আর খুত্ববার ঘটনা]
950 | পরিচ্ছেদঃ ৪৩: ফজরের সালাতে সূরাহ্ ক্বফ পাঠ করা                                                                                                                             হাদিস একাডেমি নাম্বারঃ ৯৫০, আন্তর্জাতিক নাম্বারঃ                         ৯৫১                                                                                                                                         ৯৫০. ইসমাঈল ইবনু মাস'উদ ও মুহাম্মাদ ইবনু 'আবদুল আ'লা (রহ.) ..... যিয়াদ ইবনু ‘ইলাকাহ্ (রহ.) হতে বর্ণিত। তিনি বলেন, আমি আমার চাচাকে বলতে শুনেছি, আমি রাসূলুল্লাহ (সা.) -এর সঙ্গে ফজরের সালাত আদায় করেছি। তিনি এর এক রাকআতে (সূরাহ কফ ৫০: ১০)  পাঠ করলেন। (হাদীসের অন্যতম রাবী শু'বাহ বলেন) তারপর বাজারে ভিড়ের মধ্যে তার সাথে দেখা হলে তিনি বললেন, সূরাহ্ ক্কফ পাঠ করেছিলেন।                                                             সহীহ: মুসলিম ৪৫৭, তিরমিযী ৩০৬, ইবনু মাজাহ ৮১৬, দারিমী ১২৯৮।
951 | পরিচ্ছেদঃ ৪৪: ফজরের সালাতের “ইযাশ শামসু কুব্বিরত” পাঠ করা                                                                                                                             হাদিস একাডেমি নাম্বারঃ ৯৫১, আন্তর্জাতিক নাম্বারঃ                         ৯৫২                                                                                                                                         ৯৫১. মুহাম্মাদ ইবনু আবান আল বালখী (রহ.) ..... 'আমর ইবনু হুরাইস (রাঃ) হতে বর্ণিত। তিনি বলেন, আমি নবী (সা.)-কে ফজরের সালাতে (সূরাহ আত্ তাকভীর ৮১: ১)  পাঠ করতে শুনেছি।                                                             সহীহ: মুসলিম ৪৫৬, মুসনাদে আহমাদ ১৮৭৫৫, দারিমী ১২৯৯, ইবনু মাজাহ ৮১৭।
952 | পরিচ্ছেদঃ ৪৫: ফজরের সালাতে মু'আব্বিযাতায়ন পড়া                                                                                                                             হাদিস একাডেমি নাম্বারঃ ৯৫২, আন্তর্জাতিক নাম্বারঃ                         ৯৫৩                                                                                                                                         ৯৫২. মূসা ইবনু হিযাম আত্ তিরমিযী ও হারূন ইবনু 'আবদুল্লাহ (রহ.) ..... ‘উকবাহ্ ইবনু ‘আমির (রাঃ) হতে বর্ণিত। তিনি নবী (সা.) -কে মু'আব্বিযাতায়ন (সূরাহ ফালাক ও সূরাহ্ নাস) সম্পর্কে জিজ্ঞেস করলেন। 'উকবাহ্ (রাঃ) বলেন, অতঃপর নবী (সা.) সূরাহ দু'টি দিয়ে আমাদের ফজরের সালাতে ইমামাত করলেন।                                                             সহীহ: সহীহ ইবনু খুযায়মাহ (১/২৬৮) হাঃ ৫৩২, সহীহ আবু দাউদ ১৩১৫-১৩১৬, মিশকাত ৮৪৮।
953 | পরিচ্ছেদঃ ৪৬: মু'আব্বিযাতায়ন পড়ার ফযীলত                                                                                                                             হাদিস একাডেমি নাম্বারঃ ৯৫৩, আন্তর্জাতিক নাম্বারঃ                         ৯৫৪                                                                                                                                         ৯৫৩. কুতায়বাহ্ (রহ.) ..... ‘উকবাহ ইবনু ‘আমির (রাঃ) হতে বর্ণিত। তিনি বলেন, আমি রসূলুল্লাহ্ (সা.) -এর পিছনে পিছনে চললাম। তখন তিনি ছিলেন আরোহী, আমি তার পায়ে হাত রেখে বললাম, হে আল্লাহর রসূল (সা.)! আমাকে সূরাহ্ হূদ এবং সূরাহ্ ইউসুফ পড়িয়ে দিন। তিনি বললেন, তুমি সূরাহ্ নাস ও সূরাহ্ ফালাক অপেক্ষা আল্লাহর নিকট অধিক মর্যাদাশীল কোন কিছু পাঠ করতে পারবে না।                                                             সহীহ: মুসনাদে আহমাদ ১৭৩৭৯, দারিমী ৩৪৩৯, মিশকাত ২১৬৪।
954 | পরিচ্ছেদঃ ৪৬: মু'আব্বিযাতায়ন পড়ার ফযীলত                                                                                                                             হাদিস একাডেমি নাম্বারঃ ৯৫৪, আন্তর্জাতিক নাম্বারঃ                         ৯৫৫                                                                                                                                         ৯৫৪. মুহাম্মাদ ইবনু কুদামাহ্ (রহ.) ..... ‘উকবাহ্ ইবনু ‘আমির (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: আজ রাতে আমার ওপর কয়েকটি আয়াত অবতীর্ণ হয়েছে তার মতো আর কোনো আয়াতই দেখা যায়নি। তা হলো সূরাহ্ ফালাক্ব এবং সূরাহ্ নাস।                                                             সহীহ: মুসলিম ৮১৪, তিরমিযী ২৯০২, মুসনাদে আহমাদ ২৯০২, দারিমী ৩৪৪১।
955 | পরিচ্ছেদঃ ৪৭: জুমুআর দিন ফজরের সালাতে কিরাআত                                                                                                                             হাদিস একাডেমি নাম্বারঃ ৯৫৫, আন্তর্জাতিক নাম্বারঃ                         ৯৫৬                                                                                                                                         ৯৫৫. মুহাম্মাদ ইবনু বাশশার ও ‘আমর ইবনু ‘আলী (রহ.) ..... আবূ হুরায়রাহ্ (রাঃ) হতে বর্ণিত, রাসূলুল্লাহ (সা.) জুমু'আর দিনে ফজরের সালাতে “আলিফ লাম মীম, তানযীলু....." (৩২. সূরাহ আস-সাজদাহ)। এবং “হাল আতা-” (৭৬. সূরাহ্ আদ দাহর/ইনসান) পাঠ করতেন।                                                             সহীহ: বুখারী ৮৯১, মুসলিম ৮৮০, ইবনু মাজাহ ৮২৩।
956 | পরিচ্ছেদঃ ৪৭: জুমুআর দিন ফজরের সালাতে কিরাআত                                                                                                                             হাদিস একাডেমি নাম্বারঃ ৯৫৬, আন্তর্জাতিক নাম্বারঃ                         ৯৫৭                                                                                                                                         ৯৫৬. কুতায়বাহ্ ও ‘আলী ইবনু হুজুর (রহ.) ..... ইবনু আব্বাস (রাঃ) হতে বর্ণিত। রাসূলুল্লাহ (সা.) জুমু'আর দিনে ফজরের সালাতে “তানযীলুস সাজদাহ..... (৩২. সূরাহ্ আস্ সাজদাহ) এবং “হাল আতা আলাল ইনসা-ন” (৭৬. সূরা আদ দাহর) পাঠ করতেন।                                                             সহীহ: মুসলিম ৮৭৯, আবু দাউদ (১/২৮১) হাঃ ১৭৪, তিরমিযী ৫২০, ইবনু মাজাহ ৮২১।
957 | পরিচ্ছেদঃ ৪৮: কুরআনের সিজদাসমূহ ॥ সূরাহ্ সোয়াদ-এ সিজদা                                                                                                                             হাদিস একাডেমি নাম্বারঃ ৯৫৭, আন্তর্জাতিক নাম্বারঃ                         ৯৫৮                                                                                                                                         ৯৫৭. ইবরাহীম ইবনুল হাসান আল মিকসামী (রহ.)…. ইবনু আব্বাস (রাঃ) হতে বর্ণিত। নবী (সা.) সূরাহ্ সোয়াদে সিজদা করেছেন এবং বলেছেন, দাউদ আলায়হিস সালাম তাওবাহ্ করার জন্যে এ সিজদা করেছেন, আর আমরা শোকর আদায়ের জন্যে সিজদা করি।                                                             সহীহ: দারাকুতনী (১/৪০৭) হাঃ ৩, সহীহ আবূ দাউদ ১৪৭০, মিশকাত ১০৩৮।
958 | পরিচ্ছেদঃ ৪৯: ‘ওয়ান্ নাজমি’ সূরায় সিজদার বর্ণনা                                                                                                                             হাদিস একাডেমি নাম্বারঃ ৯৫৮, আন্তর্জাতিক নাম্বারঃ                         ৯৫৯                                                                                                                                         ৯৫৮. আবদুল মালিক ইবনু আবদুল হামীদ ইবনু মায়মূন ইবনু মিহরান (রহ.)…. মুত্তালিব ইবনু আবূ ওয়াদা’আহ (রাঃ) হতে বর্ণিত। রাসূলুল্লাহ (সা.) মক্কায় সূরাহ্ নাজম পাঠ করে সিজদা করলেন। তখন তার কাছে যারা ছিলেন তাঁরাও সিজদা করলেন, আমি তখন আমার মাথা উঠিয়ে রাখলাম এবং সিজদা করতে অস্বীকার করলাম। আর তখন (আবূ ওয়াদা'আহ্-এর পুত্র) মুত্ত্বালিব ইসলাম গ্রহণ করেনি।                                                             সহীহ: মুসনাদে আহমাদ ১৫৫০৩।
959 | পরিচ্ছেদঃ ৪৯: ‘ওয়ান্ নাজমি’ সূরায় সিজদার বর্ণনা                                                                                                                             হাদিস একাডেমি নাম্বারঃ ৯৫৯, আন্তর্জাতিক নাম্বারঃ                         ৯৬০                                                                                                                                         ৯৫৯. ইসমাঈল ইবনু মাস’উদ (রহ.)… আবদুল্লাহ (রাঃ) হতে বর্ণিত আছে যে, রাসূলুল্লাহ (সা.) সূরাহ আন্ নাজম পাঠ করে তাতে সিজদা করলেন।                                                             সহীহ: বুখারী ১০৬৭, মুসলিম ৫৭৬, সহীহ আবু দাউদ ১৪৬৭।
960 | পরিচ্ছেদঃ ৫০: সূরাহ্ আল্ নাজম-এ সিজদা না করা                                                                                                                             হাদিস একাডেমি নাম্বারঃ ৯৬০, আন্তর্জাতিক নাম্বারঃ                         ৯৬১                                                                                                                                         ৯৬০. আলী ইবনু হুজর (রহ.)…. আতা ইবনু ইয়াসার (রহ.) হতে বর্ণিত। তিনি যায়দ ইবনু সাবিত (রাঃ)-কে ইমামের সাথে কিরাআত পাঠ সম্বন্ধে প্রশ্ন করেছিলেন। তিনি বললেন, ইমামের সাথে কোন্ সালাতে কিরাআত নেই। তিনি আরো বলেন, রাসূলুল্লাহ (সা.)-এর সামনে তিনি সূরাহ্ আন্ নাজম পাঠ করেছেন কিন্তু তিনি সিজদা করেননি।                                                             সহীহ: বুখারী ১০৭২ (শেষাংশ), মুসলিম ৫৭৭, সহীহ আবূ দাউদ ১২৬৬।
961 | পরিচ্ছেদঃ ৫১: “ইযাস সামা-উন শাক্কত”-এ সিজদা করা                                                                                                                             হাদিস একাডেমি নাম্বারঃ ৯৬১, আন্তর্জাতিক নাম্বারঃ                         ৯৬২                                                                                                                                         ৯৬১. কুতায়বাহ (রহ.)…. আবূ সালামাহ ইবনু আবদুর রহমান (রহ.) হতে বর্ণিত। আবূ হুরায়রাহ (রাঃ) তাদের নিয়ে পাঠ করলেন “ইযাস্ সামা-উন শাক্কত” (৮৪. সূরা আল ইনশিক্বাক)। আর তাতে সিজদা করলেন। সিজদা সমাপ্ত করে তাদের সংবাদ দিলেন যে, রাসূলুল্লাহ (সা.) এতে সিজদা করেছেন।                                                             সহীহ: বুখারী ১০৭৪, মুসলিম ৫৭৮, ইবনু মাজাহ ১০৫৯।
962 | পরিচ্ছেদঃ ৫১: “ইযাস সামা-উন শাক্কত”-এ সিজদা করা                                                                                                                             হাদিস একাডেমি নাম্বারঃ ৯৬২, আন্তর্জাতিক নাম্বারঃ                         ৯৬৩                                                                                                                                         ৯৬২. মুহাম্মাদ ইবনু রাফি (রহ.) ..... আবূ হুরায়রাহ্ (রাঃ) হতে বর্ণিত। তিনি বলেন, রাসূলুল্লাহ (সা.) (৮৪. সূরা আল ইনশিক্বাক) “ইযাস সামা-উন শাক্কত” সূরায় সিজদা করেছেন।                                                             সহীহ: বুখারী ১০৭৪, মুসলিম ৫৭৮, ইবনু মাজাহ ১০৫৯।
963 | পরিচ্ছেদঃ ৫১: “ইযাস সামা-উন শাক্কত”-এ সিজদা করা                                                                                                                             হাদিস একাডেমি নাম্বারঃ ৯৬৩, আন্তর্জাতিক নাম্বারঃ                         ৯৬৪                                                                                                                                         ৯৬৩. মুহাম্মাদ ইবনু মানসূর (রহ.) ..... আবু হুরায়রাহ (রাঃ) হতে বর্ণিত। তিনি বলেন, আমরা নবী (সা.)-এর সাথে (৮৪. সূরাহ আল ইনশিক্বাক) “ইযাস সামা-উন শাক্কত” এবং (৯৬. সূরাহ আল ‘আলাক) “ইকরা বিসমি রব্বিকা” সূরায় সিজদা করেছি।                                                             সহীহ: মুসলিম ৫৭৮, তিরমিযী ৫৭৪, ইবনু মাজাহ ১০৫৮-১০৫৯, দারিমী ১৪৭০।
962 | পরিচ্ছেদঃ ৫১: “ইযাস সামা-উন শাক্কত”-এ সিজদা করা                                                                                                                             হাদিস একাডেমি নাম্বারঃ ৯৬৪, আন্তর্জাতিক নাম্বারঃ                         ৯৬৫                                                                                                                                         ৯৬৪. কুতায়বাহ্ (রহ.) .... আবূ হুরায়রাহ (রাঃ) হতে অনুরূপ বর্ণিত আছে।                                                             সহীহ: মুসলিম ৫৭৮, তিরমিযী ৫৭৪, ইবনু মাজাহ ১০৫৮-১০৫৯, দারিমী ১৪৭০।
965 | পরিচ্ছেদঃ ৫১: “ইযাস সামা-উন শাক্কত”-এ সিজদা করা                                                                                                                             হাদিস একাডেমি নাম্বারঃ ৯৬৫, আন্তর্জাতিক নাম্বারঃ                         ৯৬৬                                                                                                                                         ৯৬৫. ‘আমর ইবনু 'আলী (রহ.) ..... আবু হুরায়রাহ (রাঃ) হতে বর্ণিত। তিনি বলেন, আবু বাকর (রাঃ) এবং ‘উমার (রাঃ) (৮৪. সূরাহ আল ইনশিক্বাক) “ইযাস্ সামা-উন শাক্কত” সূরায় সিজদা করেছেন এবং তাঁদের হতে যিনি উত্তম তিনিও।                                                             সহীহ: নাসায়ী'র “সুনানুল কুবরা” (১০৩৭), সহীহ আবু দাউদ ১২৬৮।
966 | পরিচ্ছেদঃ ৫২: “ইকরা বিসমি রব্বিকা”তে সিজদা করা                                                                                                                             হাদিস একাডেমি নাম্বারঃ ৯৬৬, আন্তর্জাতিক নাম্বারঃ                         ৯৬৭                                                                                                                                         ৯৬৬. ইসহাক ইবনু ইবরাহীম (রহ.) ..... আবূ হুরায়রাহ্ (রাঃ) হতে বর্ণিত। তিনি বলেন, আবূ বাকর (রাঃ), ‘উমার (রাঃ) এবং তাদের চেয়ে উত্তম ব্যক্তি রাসূলুল্লাহ (সা.) “ইযাস্ সামা-উন শাক্কত” (৮৪. সূরাহ আল ইনশিক্বাক) এবং “ইকরা বিসমি রব্বিকা” (৯৬. সূরাহ্ আল ‘আলাক) সূরাদ্বয়ে সিজদা করেছেন।                                                             সহীহ: নাসায়ী'র “সুনানুল কুবরা” (১০৩৭), সহীহ আবু দাউদ ১২৬৮। [দ্রঃ ৯৬৩]
967 | পরিচ্ছেদঃ ৫২: “ইকরা বিসমি রব্বিকা”তে সিজদা করা                                                                                                                             হাদিস একাডেমি নাম্বারঃ ৯৬৭, আন্তর্জাতিক নাম্বারঃ                         ৯৬৮                                                                                                                                         ৯৬৭. ইসহাক ইবনু ইব্রাহীম (রহ.) ..... আবূ হুরায়রাহ্ (রাঃ) হতে বর্ণিত। তিনি বলেন, আমি রাসূলুল্লাহ (সা.) -এর সাথে “ইযাস্ সামা-উন শাক্কত” (৮৪. সূরাহ্ আল ইনশিকাক) এবং “ইকরা বিসমি রব্বিকা” (৯৬. সূরাহ আল ‘আলাক) সূরাদ্বয়ে সিজদা করেছি।                                                             সহীহ: মুসলিম (১/১০৮), আবু দাউদ ১৪০৭, তিরমিযী ৫৭৩, ইবনু মাজাহ ১০৫৮, সহীহ ইবনু খুযায়মাহ ৫৫৫।
968 | পরিচ্ছেদঃ ৫৩: ফরয সালাতে সিজদা করা                                                                                                                             হাদিস একাডেমি নাম্বারঃ ৯৬৮, আন্তর্জাতিক নাম্বারঃ                         ৯৬৯                                                                                                                                         ৯৬৮. হুমায়দ ইবনু মাস'আদাহ (রহ.) ..... আবু রাফি (রাঃ) হতে বর্ণিত। তিনি বলেন, আমি আবূ হুরায়রাহ্ (রাঃ)-এর পশ্চাতে ‘ইশার সালাত আদায় করেছি। তিনি (৮৪. সূরাহ আল ইনশিক্বাক) “ইযাস্ সামাউন শাক্কত” সূরাহ্ পাঠ করে তাতে সিজদা করলেন। যখন তিনি সালাত সমাপ্ত করলেন, আমি বললাম, হে আবূ হুরায়রাহ্! আমরা তো এ সিজদা করতাম না। তিনি বললেন, এ সিজদা করেছেন আবুল কাসিম (সা.)। তখন আমি তার পশ্চাতে ছিলাম। অতএব, আমি সবসময় এ সিজদা করতে থাকব, যতদিন না আমি আবুল কাসিম -এর সঙ্গে মিলিত হব।                                                             সহীহ: বুখারী ৭৬৮, ১০৭৮; মুসলিম ৫৭৮, সহীহ আবু দাউদ ১২৬৯।
969 | পরিচ্ছেদঃ ৫৪: দিনের কিরাআত                                                                                                                             হাদিস একাডেমি নাম্বারঃ ৯৬৯, আন্তর্জাতিক নাম্বারঃ                         ৯৭০                                                                                                                                         ৯৬৯. মুহাম্মাদ ইবনু কুদামাহ্ (রহ.) ..... আবূ হুরায়রাহ (রাঃ) হতে বর্ণিত। তিনি বলেন, প্রত্যেক সালাতেই ক্বিরাআত রয়েছে। অতএব, রাসূলুল্লাহ (সা.) যাতে আমাদের শুনিয়ে পাঠ করতেন আমরাও তাতে তোমাদের শুনিয়ে পাঠ করবো, আর তিনি যাতে আমাদের থেকে চুপে চুপে পাঠ করতেন আমরাও তাতে তোমাদের থেকে চুপে চুপে পাঠ করবো।                                                             সহীহ: বুখারী ৭৭২, মুসলিম ৩৯৬, সহীহ: আবু দাউদ ৭৬২।
970 | পরিচ্ছেদঃ ৫৪: দিনের কিরাআত                                                                                                                             হাদিস একাডেমি নাম্বারঃ ৯৭০, আন্তর্জাতিক নাম্বারঃ                         ৯৭১                                                                                                                                         ৯৭০. মুহাম্মাদ ইবনু আবদুল আ'লা (রহ.) ..... আবূ হুরায়রাহ্ (রাঃ) হতে বর্ণিত। তিনি বলেন, প্রত্যেক সালাতে কিরাআত রয়েছে। অতএব, যা রাসূলুল্লাহ (সা.) আমাদের শুনিয়ে পাঠ করতেন তা আমরা তোমাদের শুনিয়ে পাঠ করবো, আর যা তিনি আমাদের থেকে নীরবে পড়েছেন আমরাও তা তোমাদের থেকে নীরবে পাঠ করব।”                                                             সহীহ: বুখারী ৭৭২, মুসলিম ৩৯৬, সহীহ: আবু দাউদ ৭৬২।
971 | পরিচ্ছেদঃ ৫৫: যুহরের কিরাআত                                                                                                                             হাদিস একাডেমি নাম্বারঃ ৯৭১, আন্তর্জাতিক নাম্বারঃ                         ৯৭২                                                                                                                                         ৯৭১. মুহাম্মাদ ইবনু ইব্রাহীম ইবনু সুদরান (রহ.) ..... বারা (রাঃ) হতে বর্ণিত। তিনি বলেন, আমরা নবী (সা.) -এর পশ্চাতে যুহরের সালাত আদায় করতাম। তখন আমরা সূরাহ লুকমান এবং যারিয়াতে কয়েক আয়াতের পর তা থেকে একটি আয়াত শুনতাম।                                                             সনদ দুর্বল: সনদে আবু ইসহাক শেষ বয়সে তার স্মৃতিশক্তি লোপ পেয়েছিল; ইবনু মাজাহ ৮৩০, য'ঈফাহ ৪১২০।
972 | পরিচ্ছেদঃ ৫৫: যুহরের কিরাআত                                                                                                                             হাদিস একাডেমি নাম্বারঃ ৯৭২, আন্তর্জাতিক নাম্বারঃ                         ৯৭৩                                                                                                                                         ৯৭২. মুহাম্মাদ ইবনু শুজা আল মারূযী (রহ.)… আবূ বাকর ইবনুন নাযর (রহ.) হতে বর্ণিত। তিনি বলেন, আমরা ‘ত্বফ’ নামক স্থানে আনাস (রাঃ) -এর কাছে ছিলাম। তিনি তাদের নিয়ে যুহরের সালাত আদায় করলেন। সালাত সমাপ্ত করে তিনি বললেন, আমি রাসূলুল্লাহ (সা.) -এর সাথে যুহরের সালাত আদায় করেছি। তিনি দু'রাক'আতে “সাব্বিহিসমা রব্বিকাল আ'লা-” (৮৮. সূরাহ আল গ-শিয়াহ) এবং “হাল আতা-কা হাদীসুল গ-শিয়াহ (৮৭. সূরাহ আল আ’লা) পাঠ করলেন।                                                             সনদ দুর্বলঃ সুনানুল কুবরা ১০৪৪, সনদে আবু বাকর ইবনু নাজর মাসতুর বর্ণনাকারী।
973 | পরিচ্ছেদঃ ৫৬: যুহরের সালাতের প্রথম রাকআতে ক্বিয়াম লম্বা করা                                                                                                                             হাদিস একাডেমি নাম্বারঃ ৯৭৩, আন্তর্জাতিক নাম্বারঃ                         ৯৭৪                                                                                                                                         ৯৭৩. আমর ইবনু উসমান (রহ.)….. আবূ সা’ঈদ আল খুদরী (রাঃ) হতে বর্ণিত। তিন বলেন, যুহরের সালাত শুরু হত। এরপর কোন ব্যক্তি বাকী'-এর দিকে গিয়ে তার প্রয়োজন শেষ করত। তারপর উযূ করে এসে দেখতে পেত রাসূলুল্লাহ (সা.) - প্রথম রাকআতে রয়েছেন। তিনি তা এত লম্বা করতেন।                                                             সহীহ: বুখারী ২৪৮, মুসলিম ৪৫৪, সহীহ আবু দাউদ ৭৬৬।
974 | পরিচ্ছেদঃ ৫৬: যুহরের সালাতের প্রথম রাকআতে ক্বিয়াম লম্বা করা                                                                                                                             হাদিস একাডেমি নাম্বারঃ ৯৭৪, আন্তর্জাতিক নাম্বারঃ                         ৯৭৫                                                                                                                                         ৯৭৪. ইয়াহইয়া ইবনু দুরুস্ত (রহ.) ..... আবু কতাদাহ (রাঃ)-এর সূত্রে নবী (সা.) হতে বর্ণিত। তিনি আমাদের নিয়ে যুহরের সালাত আদায় করতেন। তিনি এর প্রথম দু'রাকআতে সূরাহ পাঠ করতেন এবং আমাদের এক/আধ আয়াত শুনাতেন। তিনি যুহর সালাতের (প্রথম) রাক'আত এবং ফজর সালাতের প্রথম রাকআত লম্বা করতেন।                                                             সহীহ: বুখারী ৭৫৯, ৭৭৬; মুসলিম ৪৫১, সহীহ আবু দাউদ ৭৬৩।
975 | পরিচ্ছেদঃ ৫৭: যুহরের সালাতে ইমামের কোন আয়াত শুনিয়ে পাঠ করা                                                                                                                             হাদিস একাডেমি নাম্বারঃ ৯৭৫, আন্তর্জাতিক নাম্বারঃ                         ৯৭৬                                                                                                                                         ৯৭৫. ইমরান ইবনু ইয়াযীদ ইবনু খালিদ ইবনু মুসলিম (রহ.) ..... ‘আবদুল্লাহ ইবনু আবূ কতাদাহ্ (রহ.) হতে বর্ণিত। তিনি বলেন, আমার পিতা আমাদের নিকট বর্ণনা করেছেন যে, রাসূলুল্লাহ (সা.) - যুহর এবং ‘আসরের প্রথম দু'রাক'আতে সূরা ফাতিহা এবং দু'টি সূরাহ পাঠ করতেন। আর কোনো কোনো সময় আমাদের আয়াত শুনাতেন। আর তিনি প্রথম রাকআত লম্বা করতেন।                                                             সহীহ: বুখারী ৭৫৯, ৭৭৬; মুসলিম ৪৫১, সহীহ আবু দাউদ ৭৬৩।
976 | পরিচ্ছেদঃ ৫৮: যুহরের দ্বিতীয় রাকআতে কিয়াম সংক্ষিপ্ত করা                                                                                                                             হাদিস একাডেমি নাম্বারঃ ৯৭৬, আন্তর্জাতিক নাম্বারঃ                         ৯৭৭                                                                                                                                         ৯৭৬. উবায়দুল্লাহ ইবনু সাঈদ (রহ.) ..... আবূ কতাদাহ (রাঃ) হতে বর্ণিত। তিনি বলেন, রাসূলুল্লাহ (সা.) আমাদেরকে নিয়ে যুহরের সালাত আদায় করতেন। প্রথম দু'রাক'আত কোন কোন সময় আয়াত শুনাতেন। তিনি প্রথম রাক'আত দীর্ঘ করতেন আর দ্বিতীয় রাক'আত সংক্ষিপ্ত করতেন। তিনি ফজরের সালাতেও এমন করতেন। প্রথম রা’কআত দীর্ঘ করতেন এবং দ্বিতীয় রাক'আত সংক্ষিপ্ত করতেন। আর তিনি ‘আসরের সালাতের প্রথম দু'রাক'আত আমাদের সাথে নিয়ে এমনভাবে আদায় করতেন যে, প্রথম রাক'আত লম্বা করতেন এবং দ্বিতীয় রাকআত সংক্ষিপ্ত করতেন।                                                             সহীহ: বুখারী ৭৫৯, মুসলিম (১/১৫৫)। [দ্রঃ ৯৭৪]
977 | পরিচ্ছেদঃ ৫৯: যুহরের সালাতে প্রথম দু’রাকআতে                                                                                                                             হাদিস একাডেমি নাম্বারঃ ৯৭৭, আন্তর্জাতিক নাম্বারঃ                         ৯৭৮                                                                                                                                         ৯৭৭. মুহাম্মাদ ইবনুল মুসান্না (রহ.) ..... আবু কতাদাহ (রাঃ) হতে বর্ণিত। তিনি বলেন, রাসূলুল্লাহ (সা.) যুহর এবং ‘আসরের সালাতের প্রথম দু'রাক'আতে সূরা ফাতিহা এবং অন্য দু'টি সূরাহ আর শেষের দু’ রা'কআতে শুধু সূরা ফাতিহা পাঠ করতেন। আর কোনো কোনো সময় আমাদের আয়াত শুনাতেন। তিনি যুহরের প্রথম রা’কআত দীর্ঘ করতেন।                                                             সহীহ: বুখারী ৭৫৯, মুসলিম (১/১৫৫)। [দ্রঃ ৯৭৪]
978 | পরিচ্ছেদঃ ৬০: ‘আসরের প্রথম দু'রাক'আতের কিরাআত                                                                                                                             হাদিস একাডেমি নাম্বারঃ ৯৭৮, আন্তর্জাতিক নাম্বারঃ                         ৯৭৯                                                                                                                                         ৯৭৮. কুতায়বাহ্ (রহ.) ..... আবূ কতাদাহ্ (রাঃ) হতে বর্ণিত। তিনি বলেন, রাসূলুল্লাহ (সা.) যুহর এবং ‘আসরের সালাতের প্রথম দু’রাকআতে সূরা ফাতিহাহ্ এবং অন্য দুটি সূরাহ্ পাঠ করতেন। আর কোনো কোনো সময় আমাদের আয়াত শুনাতেন। তিনি যুহরের প্রথম রাকআত দীর্ঘ করতেন আর দ্বিতীয় রাক'আত সংক্ষিপ্ত করতেন। তিনি এমন করতেন ফজরের সালাতেও।                                                             সহীহ: বুখারী ৭৫৯, মুসলিম (১/১৫৫)। [দ্রঃ ৯৭৪]
979 | পরিচ্ছেদঃ ৬০: ‘আসরের প্রথম দু'রাক'আতের কিরাআত                                                                                                                             হাদিস একাডেমি নাম্বারঃ ৯৭৯, আন্তর্জাতিক নাম্বারঃ                         ৯৮০                                                                                                                                         ৯৭৯. ‘আমর ইবনু 'আলী (রহ.) ..... জাবির ইবনু সামুরাহ্ (রাঃ) হতে বর্ণিত, নবী (সা.) যুহর এবং ‘আসরের সালাতে “ওয়াস সামা-য়ি যা-তিল বুরূজ (৮৫. সূরাহ আল বুরূজ) এবং “ওয়াস্ সামা-য়ি ওয়াত ত্বা-রিক” (৮৬. সূরাহ আত্ব ত্বা-রিক) এবং এতদুভয়ের মতো সূরাহ্ পাঠ করতেন।                                                             সহীহ: আবু দাউদ ৮০৫, তিরমিযী ৩০৭, দারিমী ১২৯০।
980 | পরিচ্ছেদঃ ৬০: ‘আসরের প্রথম দু'রাক'আতের কিরাআত                                                                                                                             হাদিস একাডেমি নাম্বারঃ ৯৮০, আন্তর্জাতিক নাম্বারঃ                         ৯৮১                                                                                                                                         ৯৮০. ইসহাক ইবনু মানসূর (রহ.) ..... জাবির ইবনু সামুরাহ (রাঃ) হতে বর্ণিত। তিনি বলেন, নবী (সা.) যুহর সালাতে “ওয়াল লায়লি ইযা- ইয়াগশা” (৯২. সূরাহ আল লায়ল) এবং 'আসর সালাতে এর মতো সূরাহ্ এবং ফজরের সালাতে এর চেয়েও দীর্ঘ সূরাহ্ পাঠ করতেন।                                                             সহীহ: মুসলিম ৪৫৯, আবু দাউদ ৮০৬, সহীহ ইবনু খুযায়মাহ ৫১০, সহীহ আবু দাউদ ৭৬৮।
981 | পরিচ্ছেদঃ ৬১: কিয়াম এবং কিরাআত সংক্ষিপ্ত করা                                                                                                                             হাদিস একাডেমি নাম্বারঃ ৯৮১, আন্তর্জাতিক নাম্বারঃ                         ৯৮২                                                                                                                                         ৯৮১. কুতায়বাহ্ (রহ.) ..... যায়দ ইবনু আসালাম (রহ.) হতে বর্ণিত। তিনি বলেন, আমরা আনাস ইবনু মালিক (রাঃ)-এর নিকট পৌছলাম। তিনি বললেন, তোমরা সালাত আদায় করেছ কি? আমরা বললাম, হ্যা। তিনি বললেন, হে বালিকা! আমার জন্যে ওযুর পানি আন। আমি অন্য কোন ইমামের পশ্চাতে সালাত আদায় করিনি, যার সালাত তোমাদের এ ইমাম ('উমার ইবনু 'আবদুল আযীয)-এর চেয়ে রাসূলুল্লাহ (সা.) -এর সালাতের সাথে অধিক সাদৃশ্যপূর্ণ। যায়দ বলেন, ‘উমার ইবনু 'আবদুল আযীয (রহ.) রুকূ ও সিজদা পূর্ণভাবে আদায় করতেন। আর দাঁড়ানো এবং বসায় অপেক্ষাকৃত কম বিলম্ব করতেন।”                                                             সহীহ: নাসায়ী’র “সুনানুল কুবরা ১০৫৩, মুসনাদে আহমাদ ১৩৩৭৫।
982 | পরিচ্ছেদঃ ৬১: কিয়াম এবং কিরাআত সংক্ষিপ্ত করা                                                                                                                             হাদিস একাডেমি নাম্বারঃ ৯৮২, আন্তর্জাতিক নাম্বারঃ                         ৯৮৩                                                                                                                                         ৯৮২. হারূন ইবনু আবদুল্লাহ (রহ.) ..... আবূ হুরায়রাহ্ (রাঃ) হতে বর্ণিত। তিনি বলেন, আমি রাসূলুল্লাহ (সা.)-এর সালাতের সাথে অমুকের চেয়ে সামঞ্জস্যপূর্ণ সালাত আর কারও পশ্চাতে আদায় করিনি। সুলায়মান (রাঃ) বলেন, তিনি যুহরের প্রথম দু' রাক'আত দীর্ঘ করতেন, শেষের দু' রাক'আত সংক্ষিপ্ত করতেন। আর ‘আসরের সালাত সংক্ষিপ্ত করতেন। আর মাগরিবের সালাতে কিসারে মুফাস্সাল পাঠ করতেন। আর ‘ইশার সালাতে আওসাতে মুফাস্সাল পাঠ করতেন। আর সকালের সালাত অর্থাৎ ফজরে তিওয়ালে মুফাসসাল পাঠ করতেন।                                                             সহীহ: নাসায়ী’র “সুনানুল কুবরা' ১০৫৪, ইবনু মাজাহ ৮২৭, মুসনাদে আহমাদ ১০৮৯৫।
983 | পরিচ্ছেদঃ ৬২: মাগরিবের সালাতে কিসারে মুফাসসাল পড়া                                                                                                                             হাদিস একাডেমি নাম্বারঃ ৯৮৩, আন্তর্জাতিক নাম্বারঃ                         ৯৮৪                                                                                                                                         ৯৮৩. ‘উবায়দুল্লাহ ইবনু সাঈদ (রহ.) ..... আবূ হুরায়রাহ (রাঃ) হতে বর্ণিত। তিনি বলেন, আমি এমন কোন ব্যক্তির পশ্চাতে সালাত আদায় করিনি যার সালাত অমুক ব্যক্তির সালাতের চেয়ে রাসূলুল্লাহ (সা.)-এর সালাতের সাথে অধিক সামঞ্জস্যপূর্ণ। অতঃপর আমরা ঐ ব্যক্তির পশ্চাতে সালাত আদায় করলাম। তিনি যুহরের প্রথম দু' রাক'আত লম্বা করতেন, পরের দু' রাকআত সংক্ষিপ্ত করে আদায় করতেন। আসরের সালাতও সংক্ষিপ্ত করে আদায় করতেন। আর মাগরিবে কিসারে মুফাসসাল পাঠ করতেন। আর ‘ইশার সালাত আদায় করতেন “ওয়াশ শামসি ওয়াযুহা-হা" এবং এর মতো সূরাহ দ্বারা। আর ফজরের সালাতে দু’টি দীর্ঘ সূরাহ্ পাঠ করতেন।                                                             সহীহ: নাসায়ী’র “সুনানুল কুবরা' ১০৫৪, ইবনু মাজাহ ৮২৭, মুসনাদে আহমাদ ১০৮৯৫।
984 | পরিচ্ছেদঃ ৬৩: মাগরিবে “সাব্বিহিসমা রব্বিকাল আলা-” পড়া                                                                                                                             হাদিস একাডেমি নাম্বারঃ ৯৮৪, আন্তর্জাতিক নাম্বারঃ                         ৯৮৫                                                                                                                                         ৯৮৪. মুহাম্মাদ ইবনু বাশশার (রহ.) ..... জাবির (রাঃ) হতে বর্ণিত। তিনি বলেন, এক আনসারী ব্যক্তি দু'টি উট নিয়ে মু'আয (রাঃ)-এর নিকট গেলেন। তখন তিনি মাগরিবের সালাত আদায় করছিলেন। তিনি সূরাহ বাক্বারাহ শুরু করলেন। ঐ ব্যক্তি (পৃথকভাবে) সালাত আদায় করে চলে গেল। এ কথা নবী (সা.) -এর কাছে পৌছলে তিনি বললেন, হে মু'আয! তুমি কি (লোকেদের) ফিতনা ও কষ্টে ফেলতে চাও? হে মু'আয! তুমি কি (লোকেদের) ফিতনা ও কষ্টে ফেলতে চাও? তুমি কেন “সাব্বিহিসমা রব্বিকাল আ'লা-” (৮এ সূরা আল আ'লা) অথবা “ওয়াশশামসি ওয়াযুহা-হা-” (৯১. সূরাহ্ আহ্ শামস) অথবা এ জাতীয় সূরাহ পাঠ করলে না?                                                             সহীহ: বুখারী ৭০৫। [দ্রঃ ৮৩১]
985 | পরিচ্ছেদঃ ৬৪: মাগরিবে সূরাহ্ মুরসালাত পাঠ করা                                                                                                                             হাদিস একাডেমি নাম্বারঃ ৯৮৫, আন্তর্জাতিক নাম্বারঃ                         ৯৮৬                                                                                                                                         ৯৮৫. আমর ইবনু মানসূর (রহ.)…. উম্মুল ফাযল বিনতু হারিস (রাঃ) হতে বর্ণিত। তিন বলেন, রাসূলুল্লাহ (সা.) আমাদেরকে নিয়ে তাঁর গৃহে মাগরিবের সালাত আদায় করলেন। তিনি তাতে (৭৭ নং সূরাহ) আল মুরসালাত পড়লেন। এরপর তিনি লোকেদের নিয়ে তাঁর ইন্তিকালের আগে আর কোন সালাত আদায় করেননি।                                                             সহীহ: বুখারী ৪৪২৯, মুসলিম ৪৬২, নাসায়ী’র সুনানুল কুবরা ১০৫৭, মুসনাদে আহমাদ ২৬৯১৩, ইবনু মাজাহ ৮৩১।
986 | পরিচ্ছেদঃ ৬৪: মাগরিবে সূরাহ্ মুরসালাত পাঠ করা                                                                                                                             হাদিস একাডেমি নাম্বারঃ ৯৮৬, আন্তর্জাতিক নাম্বারঃ                         ৯৮৭                                                                                                                                         ৯৮৬. কুতায়বাহ (রহ.)…. ইবনু আব্বাস (রাঃ) তাঁর মাতার সূত্রে বর্ণনা করেন, তিনি নবী (সা.) কে মাগরিবের সালাতে (৭৭ নং সূরাহ) আল মুরসালাত পাঠ করতে শুনেছেন।                                                             সহীহ: বুখারী ৭৬৩, মুসলিম ৪৬২।
987 | পরিচ্ছেদঃ ৬৫: মাগরিবে সূরাহ্ তূর পাঠ করা                                                                                                                             হাদিস একাডেমি নাম্বারঃ ৯৮৭, আন্তর্জাতিক নাম্বারঃ                         ৯৮৮                                                                                                                                         ৯৮৭. কুতায়বাহ্ (রহ.) ..... জুবায়র ইবনু মুত্বইম (রাঃ) হতে বর্ণিত। তিনি বলেন, মাগরিবের সালাতে নবী (সা.)- কে আমি (৫২ নং সূরা) তূর পড়তে শুনেছি।                                                             সহীহ: বুখারী ৭৬৫, মুসলিম ৪৬৩, ইবনু মাজাহ ৮৩৪।
988 | পরিচ্ছেদঃ ৬৬: মাগরিবের সালাতে সূরাহ্ হা-মীম, দুখান পাঠ করা                                                                                                                             হাদিস একাডেমি নাম্বারঃ ৯৮৮, আন্তর্জাতিক নাম্বারঃ                         ৯৮৯                                                                                                                                         ৯৮৮. মুহাম্মাদ ইবনু 'আবদুল্লাহ ইবনু ইয়াযীদ আল মুকরী (রহ.) ..... 'আবদুল্লাহ ইবনু উতবাহ ইবনু মাস’উদ (রাঃ) হতে বর্ণিত। রাসূলুল্লাহ (সা.) মাগরিবের সালাতে “হা-মীম” (৪৪. সূরাহ আদ দুখা-ন) তিলাওয়াত করেছেন।                                                             সনদ দুর্বল: হাফিয ইবনু হাজার আল আসক্বালানী সনদে মু'আবিয়াহ ইবনু 'আবদুল্লাহ-কে মাকবূল বলেছেন। কিন্তু হাদীসটি মুরসাল, কেননা ‘আবদুল্লাহ ইবনু ‘উতবাহ নবী (সা.)-এর জীবদ্দশায় জন্মগ্রহণ করেছে, কিন্তু সে নবী (সা.)-এর থেকে কোনো হাদীস বর্ণনা করেছেন বলে কোনো প্রমাণ নেই।
989 | পরিচ্ছেদঃ ৬৭: মাগরিবে ‘আলিফ লাম মীম সোয়াদ’ পাঠ করা                                                                                                                             হাদিস একাডেমি নাম্বারঃ ৯৮৯, আন্তর্জাতিক নাম্বারঃ                         ৯৯০                                                                                                                                         ৯৮৯. মুহাম্মাদ ইবনু সালামাহ (রহ.) ..... যায়দ ইবনু সাবিত (রাঃ) হতে বর্ণিত। তিনি মারওয়ানকে বললেন, হে আবূ আবদুল মালিক! আপনি কি মাগরিবের সালাতে “কুল হওয়াল্ল-হু আহাদ” (১১২. সূরাহ্ আল ইখলাস) এবং “ইন্না- আত্বয়না- কাল কাওসার" (১০৮. সূরাহ আল কাওসার) পড়ে থাকেন? তিনি বললেন, হ্যা। তিনি বললেন, আল্লাহর কসম! আমি রাসূলুল্লাহ (সা.) -কে দেখেছি তিনি দীর্ঘ সূরার মধ্যে বড় “আলিফ লাম মীম সোয়াদ” (৭. সূরাহ আল আ'রাফ) পাঠ করেছেন।                                                             সহীহ: বুখারী ৭৬৪ (সংক্ষিপ্তভাবে), নাসায়ী’র “সুনানুল কুবরা” ১০৬১, ইবনু খুযায়মাহ্ ৫৪১, সহীহ আবু দাউদ ৭৭৩।
990 | পরিচ্ছেদঃ ৬৭: মাগরিবে ‘আলিফ লাম মীম সোয়াদ’ পাঠ করা                                                                                                                             হাদিস একাডেমি নাম্বারঃ ৯৯০, আন্তর্জাতিক নাম্বারঃ                         ৯৯১                                                                                                                                         ৯৯০. মুহাম্মাদ ইবনু 'আবদুল আ'লা (রহ.) ..... মারওয়ান ইবনু হাকাম (রহ.) হতে বর্ণিত। যায়দ ইবনু সাবিত (রাঃ) বললেন, আমার কি হলো আমি দেখেছি আপনি মাগরিবের সালাতে ছোট ছোট সূরাহ পড়লেন। অথচ রাসূলুল্লাহ (সা.)-কে দেখেছি তিনি তাতে দু'টি দীর্ঘ সূরার মধ্য হতে যে সূরাহ্ বেশি দীর্ঘ তা তিলাওয়াত করতেন। তিনি প্রশ্ন করলেন, ঐ দীর্ঘ সূরাটি কি? তিনি বললেন, তা হলো (৭ নং সূরাহ্) আল আ'রাফ।                                                             সহীহ: বুখারী ৭৬৪, আবু দাউদ ৮১২, সহীহ: ইবনু খুযায়মাহ্ ৫১৫।
991 | পরিচ্ছেদঃ ৬৭: মাগরিবে ‘আলিফ লাম মীম সোয়াদ’ পাঠ করা                                                                                                                             হাদিস একাডেমি নাম্বারঃ ৯৯১, আন্তর্জাতিক নাম্বারঃ                         ৯৯২                                                                                                                                         ৯৯১. ‘আমর ইবনু উসমান (রহ.) ..... ‘আয়িশাহ্ (রাঃ) হতে বর্ণিত। রাসূলুল্লাহ (সা.) মাগরিবের সালাতে (৭ নং সূরাহ) আল আ'রাফ তিলাওয়াত করলেন। আর তিনি তা দু' রাক'আতে ভাগ করলেন।                                                             সহীহ: নাসায়ী’র “সুনানুল কুবরা” ১০৬৩, হায়সামী'র “মাজমাউয মাওয়ারিদ" (২/১১৭)।
992 | পরিচ্ছেদঃ ৬৮: মাগরিবের পরে দু' রাকআতে কিরাআত                                                                                                                             হাদিস একাডেমি নাম্বারঃ ৯৯২, আন্তর্জাতিক নাম্বারঃ                         ৯৯৩                                                                                                                                         ৯৯২. ফাযল ইবনু সাহল (রহ.) ..... ইবনু উমার (রাঃ) হতে বর্ণিত। তিনি বলেন, আমি রাসূলুল্লাহ (সা.)-এর বিশ বার লক্ষ্য করেছি যে, তিনি মাগরিবের পরের দু' রাক'আতে এবং ফজরের আগে (সুন্নাত) দু' রাক'আতে (১০৯. সূরাহ আল কাফিরূন) “কুল ইয়া- আইয়ুহাল কাফিরূন” এবং (১১২. সূরা আল ইখলাস) “কুল হুওয়াল্ল-হু আহাদ” তিলাওয়াত করেছেন।                                                             সহীহ: তিরমিযী ৭১৪, ইবনু মাজাহ ১১৪৯, মুসনাদে আহমাদ ৫৭৪২।
993 | পরিচ্ছেদঃ ৬৯: ‘কুল হুওয়াল্ল-হু আহাদ’ পড়ার ফযীলত                                                                                                                             হাদিস একাডেমি নাম্বারঃ ৯৯৩, আন্তর্জাতিক নাম্বারঃ                         ৯৯৪                                                                                                                                         ৯৯৩. সুলায়মান ইবনু দাউদ (রহ.) ..... ‘আয়িশাহ্ (রাঃ) হতে বর্ণিত। রাসূলুল্লাহ (সা.) এক ব্যক্তিকে যুদ্ধের নেতা করে পাঠালেন। তিনি তাঁর সাথীদেরকে নিয়ে সালাতে কুরআন তিলাওয়াত করতেন আর তিনি “কুল হুওয়াল্ল-হু আহাদ” (১১২. সূরাহ্ আল ইখলাস) দ্বারা শেষ করতেন। সঙ্গী লোকেরা ফিরে এসে রাসূলুল্লাহ (সা.) -এর কাছে এ ঘটনা উল্লেখ করলেন। তিনি বললেন, তোমরা তাকে প্রশ্ন কর, সে কেন এরূপ করেছে? তারা তাকে প্রশ্ন করলে, তিনি বললেন, কেননা তা মহামহিমান্বিত দয়াময়ের গুণ। তাই আমি তা পছন্দ করি। তখন রাসূলুল্লাহ (সা.) বললেন, তোমরা তাকে সংবাদ দাও যে, আল্লাহ তা'আলা তাকে ভালোবাসেন।                                                             সহীহ: বুখারী ৭৩৭৫, মুসলিম (১/২৬৩)।
994 | পরিচ্ছেদঃ ৬৯: ‘কুল হুওয়াল্ল-হু আহাদ’ পড়ার ফযীলত                                                                                                                             হাদিস একাডেমি নাম্বারঃ ৯৯৪, আন্তর্জাতিক নাম্বারঃ                         ৯৯৫                                                                                                                                         ৯৯৪. কুতায়বাহ্ (রহ.) ..... আবূ হুরায়রাহ্ (রাঃ) হতে বর্ণিত। তিনি বলেন, আমি রাসূলুল্লাহ (সা.) -এর সঙ্গে আসলাম। তিনি শুনলেন যে, এক ব্যক্তি পড়ছে- “১. কুল হওয়াল্ল-হু। ২. আল্ল-হুস্ সমাদ। ৩. লাম ইয়ালিদ ওয়ালাম ইউলাদ। ৪. ওয়ালাম ইয়াকুল্লাহ কুফুওয়ান আহাদ” (বল, তিনিই আল্লাহ, একক ও অদ্বিতীয়, তিনি কারও মুখাপেক্ষী নন, সকলেই তার মুখাপেক্ষী। তিনি কাউকে জন্ম দেননি এবং তাঁকেও জন্ম দেয়া হয়নি এবং তাঁর সমতুল্য কেউ নেই)। তখন রাসূলুল্লাহ (সা.) বললেন, অবধারিত হয়ে গেছে। আমি তাকে প্রশ্ন করলাম, হে আল্লাহর রসূল(সা.)! কী অবধারিত হয়ে গেছে? তিনি বললেন, জান্নাত।                                                             সহীহ: তিরমিযী ২৮৯৭, নাসায়ী’র “আমালুল ইয়াওমি ওয়াল লায়লাতি” ৭০২, মুসনাদে আহমাদ ৭৯৯৮, মুয়াত্তা মালিক ১৮ তা'লীকুর রাগীব ২/২২৪।
995 | পরিচ্ছেদঃ ৬৯: ‘কুল হুওয়াল্ল-হু আহাদ’ পড়ার ফযীলত                                                                                                                             হাদিস একাডেমি নাম্বারঃ ৯৯৫, আন্তর্জাতিক নাম্বারঃ                         ৯৯৬                                                                                                                                         ৯৯৫. কুতায়বাহ্ (রহ.) ..... আবু সাঈদ আল খুদরী (রাঃ) হতে বর্ণিত। এক ব্যক্তি অপর এক ব্যক্তিকে “কুল হুওয়াল্ল-হু আহাদ” (১১২. সূরাহ আল ইখলাস) পড়তে শুনল, সে তা বারবার পড়ছিল। সকাল বেলা সে ব্যক্তি নবী (সা.)-এর কাছে উপস্থিত হয়ে ঘটনা বর্ণনা করলে রাসূলুল্লাহ (সা.) বললেন, আল্লাহর কসম! তা কুরআনের এক-তৃতীয়াংশের সমতুল্য (মর্যাদা দিক হতে)।                                                             সহীহ: বুখারী ৫০১৩, আবু দাউদ ১৪৬১, নাসায়ী’র ‘আমালুল ইয়াওমি ওয়াল লায়লাতা” ৬৯৮, মুয়াত্তা মালিক (১/২০৮), সহীহ আবূ দাউদ ১৩১৪।
996 | পরিচ্ছেদঃ ৬৯: ‘কুল হুওয়াল্ল-হু আহাদ’ পড়ার ফযীলত                                                                                                                             হাদিস একাডেমি নাম্বারঃ ৯৯৬, আন্তর্জাতিক নাম্বারঃ                         ৯৯৭                                                                                                                                         ৯৯৬. মুহাম্মাদ ইবনু বাশশার (রহ.) ..... আবু আইয়ুব (রাঃ)-এর সূত্রে নবী (সা.) হতে বর্ণিত। তিনি বলেছেন, “কুল হুওয়াল্ল-হু আহাদ” (১১২. সূরাহ আল ইখলাস) কুরআনের এক-তৃতীয়াংশ। আবূ আবদুর রহমান (ইমাম নাসায়ী) বলেন, এ সনদের চেয়ে কোন দীর্ঘ সনদ আমার জানা নেই।                                                             সহীহ: তিরমিযী ২৮৯৬, নাসায়ী’র “আলালুল ইয়াওমি ওয়াল লায়লাতা” ৬৮১, মুসনাদে আহমাদ ২৩৫৯৩, দারিমী ৩৪৩৭, তা'লীকুর রাগীব ২/২২৫।
997 | পরিচ্ছেদঃ ৭০: ‘ইশার সালাতে “সাব্বিহিসমা রব্বিকাল আলা-” পাঠ করা                                                                                                                             হাদিস একাডেমি নাম্বারঃ ৯৯৭, আন্তর্জাতিক নাম্বারঃ                         ৯৯৮                                                                                                                                         ৯৯৭. মুহাম্মাদ ইবনু কুদামাহ্ (রহ.) ..... জাবির (রাঃ) হতে বর্ণিত। তিনি বলেন, মু'আয একা দাড়িয়ে ‘ইশার সালাত আদায় করলেন এবং তা দীর্ঘায়িত করলেন। নবী (সা.) এ বললেন, হে মু'আয! তুমি কি (লোকেদের) ফিত্না ও বিপদে ফেলবে? তুমি কি (লোকেদের) ফিনা ও কষ্টে ফেলবে? তুমি “সাব্বিাহসমা রব্বিকাল আ'লা-" (৮৭. সূরাহ্ আল আ'লা-), “ওয়াযযুহা” (৯৩. সূরাহ আ্যু যুহা-) এবং “ইযাস্ সামা-উন্ ফাত্বারাত (৮২. সূরাহ আল ইনফিত্বা-র) তিলাওয়াত করনি কেন?”                                                             সহীহ: বুখারী ৭০৫, সহীহ আবু দাউদ ৭৫৬।
998 | পরিচ্ছেদঃ ৭১: ‘ইশার সালাতে ‘ওয়াশ শামসি ওয়াযুহা-হা-’ পাঠ করা                                                                                                                             হাদিস একাডেমি নাম্বারঃ ৯৯৮, আন্তর্জাতিক নাম্বারঃ                         ৯৯৯                                                                                                                                         ৯৯৮. কুতায়বাহ্ (রহ.) ..... জাবির (রাঃ) হতে বর্ণিত। তিনি বলেন, মু'আয ইবনু জাবাল (রাঃ) তাঁর সাথীদের নিয়ে ‘ইশার সালাত আদায় করছিলেন। তিনি সালাত দীর্ঘ করলে আমাদের মধ্য হতে এক ব্যক্তি চলে গেল। মু'আয (রাঃ)-কে এ সংবাদ দেয়া হলে তিনি বললেন, সে ব্যক্তি মুনাফিক। ঐ ব্যক্তির কাছে এ সংবাদ পৌছলে সে ব্যক্তি নবী (সা.)-এর কাছে গেল এবং মু'আয (রাঃ) যা বলেছিলেন তা তাঁকে অবহিত করল। নবী (সা.) তাঁকে বললেন, হে মু'আয! তুমি কি (লোকেদের মধ্যে) ফিতনা সৃষ্টি করতে চাও? যখন তুমি লোকেদের ইমামাত করবে তখন “ওয়াশশামসি ওয়াযুহা-হা-” (৯১. সূরাহ আশ শামস), “সাব্বিহিসমা রব্বিকাল আ'লা-" (৮৭. সূরাহ আল আ'লা-), “ওয়াল লায়লি ইযা- ইয়াগশা-“ (৯২. সূরাহ আল লায়ল) এবং “ইকরা বিসমি রব্বিকা” (৮৭. সূরা আল আ'লা-) পাঠ করবে।                                                             সহীহ: বুখারী ৬১০৬, মুসলিম ৪৬৫, ইবনু মাজাহ ৮৩৬।
999 | পরিচ্ছেদঃ ৭১: ‘ইশার সালাতে ‘ওয়াশ শামসি ওয়াযুহা-হা-’ পাঠ করা                                                                                                                             হাদিস একাডেমি নাম্বারঃ ৯৯৯, আন্তর্জাতিক নাম্বারঃ                         ১০০০                                                                                                                                         ৯৯৯. মুহাম্মাদ ইবনু আলী ইবনুল হাসান ইবনু শাক্বীক্ব (রহ.) ..... 'আবদুল্লাহ ইবনু বুরয়দাহ (রহ.) হতে বর্ণিত। তিনি তাঁর পিতা বুরয়দাহ্ (রাঃ) হতে বর্ণনা করেন যে, রাসূলুল্লাহ (সা.) ‘ইশার সালাতে “ওয়াশশামসি ওয়াযুহা-হা-” (৯১. সূরাহ্ আহ্ শামস) বা এ জাতীয় অন্যান্য সূরাহ্ পাঠ করতেন।                                                             সহীহ: তিরমিযী ৩০৯, মুসনাদে আহমাদ ২৩০৪৪।
1000 | পরিচ্ছেদঃ ৭২: ‘ইশার সালাতে সূরাহ্ তীন পাঠ করা                                                                                                                             হাদিস একাডেমি নাম্বারঃ ১০০০, আন্তর্জাতিক নাম্বারঃ                         ১০০১                                                                                                                                         ১০০০. কুতায়বাহ্ (রহ.) ..... বারা ইবনু 'আযিব (রাঃ) হতে বর্ণিত। তিনি বলেন, আমি রাসূলুল্লাহ (সা.)-এর সাথে ‘ইশার সালাত আদায় করেছি। তিনি তাতে (৯৫ নং সূরাহ) “ওয়াত্ তীনি ওয়ায যায়তূন” পড়েছেন।                                                             সহীহ: বুখারী ৭৬৭, ৭৫৪৬; মুসলিম ৪৬৪।
1001 | পরিচ্ছেদঃ ৭৩: শেষ ‘ইশার সালাতের প্রথম রাক’আতের কিরাআত                                                                                                                             হাদিস একাডেমি নাম্বারঃ ১০০১, আন্তর্জাতিক নাম্বারঃ                         ১০০২                                                                                                                                         ১০০১. ইসমাঈল ইবনু মাস্'উদ (রহ.) ..... বারা ইবনু ‘আযিব (রাঃ) হতে বর্ণিত। তিনি বলেন, রাসূলুল্লাহ (সা.) এক সফরে ছিলেন। তিনি ‘ইশার প্রথম রাকআতে (৯৫ নং সূরাহ) “ওয়াত্ তীনি ওয়াহ্ যায়তূন পড়লেন।                                                             সহীহ: বুখারী ৭৬৭, ৪৫৯২; মুসলিম ৪৬৪।
1002 | পরিচ্ছেদঃ ৭৪: প্রথম দু' রাকআত লম্বা করা                                                                                                                             হাদিস একাডেমি নাম্বারঃ ১০০২, আন্তর্জাতিক নাম্বারঃ                         ১০০৩                                                                                                                                         ১০০২. ‘আমর ইবনু ‘আলী (রহ.) ..... জাবির ইবনু সামুরাহ (রাঃ) হতে বর্ণিত। উমার (রাঃ) সা'দ (রাঃ) -কে বললেন, লোকেরা প্রত্যেক কাজে তোমার বিপক্ষে অভিযোগ করে। এমন কি সালাত সম্পর্কেও। তখন (সাদ) বললেন, আমি প্রথম দু' রাক'আত দীর্ঘ করি আর শেষের দু' রাকআত সংক্ষিপ্ত করি। আর আমি যে সকল সালাত রাসূলুল্লাহ (সা.) -এর সাথে ইকতিদা করে পড়েছি সে সকল সালাতে তার অনুকরণ করতে ভুল করি না। তিনি ('উমার) বললেন, তোমার প্রতি আমার ধারণাও তাই।                                                             সহীহ: বুখারী ৭৭০, মুসলিম ৪৫৩, সহীহ আবু দাউদ ৭৬৫।
1003 | পরিচ্ছেদঃ ৭৪: প্রথম দু' রাকআত লম্বা করা                                                                                                                             হাদিস একাডেমি নাম্বারঃ ১০০৩, আন্তর্জাতিক নাম্বারঃ                         ১০০৪                                                                                                                                         ১০০৩. হাম্মাদ ইবনু ইসমাঈল ইবনু ইব্রাহীম ইবনু 'উলাইয়্যাহ্ আবুল হাসান (রহ.) ..... জাবির ইবনু সামুরাহ (রাঃ) হতে বর্ণিত। তিনি বলেন, কুফার কিছু লোক ‘উমার (রাঃ)-এর নিকট সা'দ (রাঃ) এর বিরুদ্ধে অভিযোগ পেশ করলো। তারা বলল, আল্লাহর কসম! তিনি সালাত উত্তমরূপে আদায় করেন না। তিনি (সা'দ) বললেন, আমি তো তাদেরকে নিয়ে রাসূলুল্লাহ (সা.) -এর সালাতের ন্যায় সালাত আদায় করে থাকি। তা হতে কোন রকম কম করি না। আমি প্রথম দু' রাক'আত লম্বা করি আর শেষের দু' রাকআত সংক্ষিপ্ত করি। তিনি ('উমার) বললেন, তোমার প্রতি আমার ধারণাও তাই।                                                             সহীহ: বুখারী ৭৫৫, মুসলিম ৪৫৩।
1004 | পরিচ্ছেদঃ ৭৫: এক রাক’আতে দু’ সূরাহ্ পাঠ করা                                                                                                                             হাদিস একাডেমি নাম্বারঃ ১০০৪, আন্তর্জাতিক নাম্বারঃ                         ১০০৫                                                                                                                                         ১০০৪. ইসহাক ইবনু ইব্রাহীম (রহ.) ..... ‘আবদুল্লাহ (রাঃ) হতে বর্ণিত। তিনি বলেন, পরস্পর সামঞ্জস্যপূর্ণ যেসব সূরাহ্ রাসূলুল্লাহ (সা.) পাঠ করতেন, আমি সেসব সূরার সাথে পরিচিত। রাসূলুল্লাহ (সা.) - দশ রাক’আতে অনুরূপ বিশটি সূরাহ্ পাঠ করতেন। অতঃপর তিনি ‘আলকামাহ-এর হাত ধরে ভিতরে প্রবেশ করলেন। পরে ‘আলকামাহ্ আমাদের কাছে বের হয়ে আসলেন। আমরা তাকে প্রশ্ন করলাম, তিনি আমাদেরকে সে সকল সূরাহ্ অবহিত করলেন।                                                             সহীহ: বুখারী ৪৯৯৬, মুসলিম ৭২২, সহীহ আবু দাউদ ১২৬৪।
1005 | পরিচ্ছেদঃ ৭৫: এক রাক’আতে দু’ সূরাহ্ পাঠ করা                                                                                                                             হাদিস একাডেমি নাম্বারঃ ১০০৫, আন্তর্জাতিক নাম্বারঃ                         ১০০৬                                                                                                                                         ১০০৫. ইসমাঈল ইবনু মাস’উদ (রহ.) ..... আমর ইবনু মুররাহ (রহ.) হতে বর্ণিত। তিনি বলেন, আমি আবূ ওয়ায়িল-কে বলতে শুনেছি, ‘আবদুল্লাহর নিকট এক ব্যক্তি বলল, আমি এক রাক’আতে মুফাসসাল (সূরাসমূহ) পড়েছি। তিনি বললেন, কবিতার ন্যায় তাড়াতাড়ি পড়া? রাসূলুল্লাহ (সা.) পরস্পর সামঞ্জস্যপূর্ণ যে সূরাগুলো মিলিয়ে পাঠ করতেন তা আমি জানি। এরপর তিনি মুফাস্সালের বিশটি সূরার উল্লেখ করলেন এক রাক’আতে দু' দু' সূরাহ্ করে।                                                             সহীহ: বুখারী ৭৭৫, মুসলিম ৭২২।
1006 | পরিচ্ছেদঃ ৭৫: এক রাক’আতে দু’ সূরাহ্ পাঠ করা                                                                                                                             হাদিস একাডেমি নাম্বারঃ ১০০৬, আন্তর্জাতিক নাম্বারঃ                         ১০০৭                                                                                                                                         ১০০৬. ‘আমর ইবনু মানসূর (রহ.) ..... ‘আবদুল্লাহ (রাঃ) হতে বর্ণিত। তাঁর নিকট এক ব্যক্তি এসে বলল, আমি এ রাতে এক রাকআতে মুফাস্সাল (সূরাসমূহ) পাঠ করেছি। তিনি বলেন, তাড়াতাড়ি কবিতা আবৃত্তির মতো? কিন্তু রাসূলুল্লাহ (সা.) পরস্পর সামঞ্জস্যপূর্ণ মুফাসসালের বিশটি সূরাহ্ তিলাওয়াত করতেন, যেগুলো আরম্ভ হয়েছে- (হা-মী) দ্বারা।                                                             সনদ সহীহ: নাসায়ী’র “সুনানুল কুবরা” ১০৭৮, বায়হাকী’র “সুনানুল কুবরা” (৩/৯)।
1007 | পরিচ্ছেদঃ ৭৬: এক সূরার কিয়দংশ পাঠ করা                                                                                                                             হাদিস একাডেমি নাম্বারঃ ১০০৭, আন্তর্জাতিক নাম্বারঃ                         ১০০৮                                                                                                                                         ১০০৭. মুহাম্মাদ ইবনু 'আবদুল আ'লা (রহ.) ..... ‘আবদুল্লাহ ইবনু সায়িব (রাঃ) হতে বর্ণিত। তিনি বলেন, আমি মক্কা বিজয়ের দিন রাসূলুল্লাহ (সা.)-এর কাছে উপস্থিত হলাম। তিনি কা'বার সামনে সালাত আদায় করলেন। তিনি তাঁর পাদুকাদ্বয় খুলে তার বাম পাশে রাখলেন। অতঃপর তিনি সূরাহ্ মু'মিনূন শুরু করলেন। যখন তিনি মূসা বা ‘ঈসা আলায়হিস সালাম-এর ঘটনায় পৌছলেন, তার কাশির উদ্রেক হলে তিনি রুকূ' করলেন।                                                             সহীহ: মুসলিম ৪৫৫।
1008 | পরিচ্ছেদঃ ৭৭: ‘আযাবের আয়াতে পৌছলে পাঠকের আল্লাহর কাছে পানাহ চাওয়া                                                                                                                             হাদিস একাডেমি নাম্বারঃ ১০০৮, আন্তর্জাতিক নাম্বারঃ                         ১০০৯                                                                                                                                         ১০০৮. মুহাম্মাদ ইবনু বাশশার (রহ.) ..... হুযায়ফাহ্ (রাঃ) হতে বর্ণিত। তিনি এক রাতে নবী (সা.) এর পাশে দাঁড়িয়ে সালাত আদায় করেছেন। তিনি কিরাআত পাঠ করতে করতে যখন ‘আযাবের আয়াতে পৌছতেন, তখন থেমে যেতেন এবং আশ্রয় প্রার্থনা করতেন। যখন রহমতের আয়াত পাঠ করতেন তখনো থেমে যেতেন এবং দু'আ করতেন। আর তিনি রুকূতে বলতেন, “সুবহা-না রব্বিয়াল ‘আযীম” (আমি আমার মহান প্রতিপালকের পবিত্রতা বর্ণনা করছি), আর সিজদায় বলতেন, “সুবহা-না রব্বিয়াল আ'লা-” (আমি আমার সুউচ্চ প্রতিপালকের পবিত্রতা বর্ণনা করছি)।                                                             সহীহ: মুসলিম ৭৭২, আবু দাউদ ৮৭১, তিরমিযী ২৬২, ইবনু মাজাহ ১৩৫১।
1009 | পরিচ্ছেদঃ ৭৮: রহমতের আয়াতে পৌছে পাঠকের আবেদন করা                                                                                                                             হাদিস একাডেমি নাম্বারঃ ১০০৯, আন্তর্জাতিক নাম্বারঃ                         ১০১০                                                                                                                                         ১০০৯. মুহাম্মাদ ইবনু আদাম (রহ.) ..... হুযায়ফাহ (রাঃ) হতে বর্ণিত। নবী (সা.) এক রাক'আতে সূরা আল বাকারাহ্, আ-লি ‘ইমরান এবং আন নিসা পাঠ করলেন। তিনি যখনই রহমতের আয়াতে পৌছতেন দু'আ করতেন। আর ‘আযাবের আয়াতে পৌছলে আশ্রয় প্রার্থনা করতেন।                                                             সহীহ: মুসলিম ৭৭২, আবু দাউদ ৮৭১, তিরমিযী ২৬২, ইবনু মাজাহ ১৩৫১, ইবনু মাজাহ ৮৯৭।
1010 | পরিচ্ছেদঃ ৭৯: বারবার এক আয়াত পাঠ করা                                                                                                                             হাদিস একাডেমি নাম্বারঃ ১০১০, আন্তর্জাতিক নাম্বারঃ                         ১০১১                                                                                                                                         ১০১০. নূহ ইবনু হাবীব (রহ.) ..... আবূ যার (রাঃ) হতে বর্ণিত। নবী (সা.)-ভোর পর্যন্ত একটি আয়াত দ্বারাই সালাত আদায় করলেন। আর সে আয়াতটি হল -  অর্থাৎ- “তুমি যদি তাদেরকে শাস্তি দাও তবে তারা তো তোমারই বান্দা আর যদি তাদেরকে ক্ষমা কর তুমি তো মহাপরাক্রান্ত মহাপ্রজ্ঞার অধিকারী”- (সূরাহ্ আল মায়িদাহ ৫:১১৮)।                                                             সহীহ: ইবনু মাজাহ ১৩৫০।
1011 | পরিচ্ছেদঃ ৮০: মহান আল্লাহর বাণী- “ওয়ালা-তাজহার বিসালা-তিকা ওয়ালা- তুখা-ফিত বিহা – (সূরাহ বানী ইসরাঈল ১৭:১১০) এর ব্যাখ্যা                                                                                                                             হাদিস একাডেমি নাম্বারঃ ১০১১, আন্তর্জাতিক নাম্বারঃ                         ১০১২                                                                                                                                         ১০১১. আহমাদ ইবনু মানী ও ইয়াকুব ইবনু ইবরাহীম আদ দাওরাকী (রহ.) ..... ইবনু 'আব্বাস (রাঃ) হতে বর্ণিত,  “আপনি আপনার সালাত উচ্চস্বরে পড়বেন না, আবার একেবারে নীরবেও পড়বেন না”- (সূরাহ বানী ইসরাঈল ১৭:১১০) আয়াত সম্বন্ধে তিনি বলেন, যখন এ আয়াত নাযিল হয় তখন রাসূলুল্লাহ (সা.) - মক্কায় চুপে চুপে কুরআন পড়তেন। কিন্তু যখন তাঁর সাথীদের নিয়ে সালাত আদায় করতেন, তখন তার আওয়াজ উঁচু করে উচ্চস্বরে কুরআন পড়তেন। আর মুশরিকরা যখন তার শব্দ শুনত তারা কুরআনকে, কুরআন অবতরণকারীকে এবং যিনি এ কুরআন নিয়ে এসেছেন তাকে গালি দিত। তখন আল্লাহ তা'আলা তাঁর নবী (সা.) -কে বললেন, সালাতে আপনি উচ্চস্বরে কুরআন পাঠ করবেন না। মুশরিকরা কুরআন শুনতে পেলে তারা কুরআনকে গালি দিবে। আর আপনার সাথীদের হতে তা চুপেও পড়বেন না, তা হলে তারা শুনতে পাবে না। এতদুভয়ের মধ্যে মধ্যপন্থা অবলম্বন করুন।”                                                             সহীহ: বুখারী ৪৭২২, মুসলিম ৪৪৬, সহীহ আবু দাউদ ৮৯৬।
1012 | পরিচ্ছেদঃ ৮০: মহান আল্লাহর বাণী- “ওয়ালা-তাজহার বিসালা-তিকা ওয়ালা- তুখা-ফিত বিহা – (সূরাহ বানী ইসরাঈল ১৭:১১০) এর ব্যাখ্যা                                                                                                                             হাদিস একাডেমি নাম্বারঃ ১০১২, আন্তর্জাতিক নাম্বারঃ                         ১০১৩                                                                                                                                         ১০১২. মুহাম্মাদ ইবনু কুদামাহ্ (রহ.) ..... ইবনু আব্বাস (রাঃ) হতে বর্ণিত। তিনি বলেন, নবী (সা.) উচ্চস্বরে কুরআন পাঠ করতেন। আর মুশরিকরা যখন তার আওয়াজ শুনতে পেত তখন তারা কুরআনকে এবং যিনি তা এনেছেন তাকে গালি দিত। তখন নবী (সা.) নিম্নস্বরে কুরআন পড়তে শুরু করলেন যা সাহবায়ি কিরাম শুনতে পেতেন না। তখন আল্লাহ তা'আলা নাযিল করলেন,  “আপনি আপনার সালাত উচ্চস্বরে পড়বেন না, আবার একেবারে নীরবেও পড়বেন না, বরং এ দু’য়ের মধ্যপন্থা অবলম্বন করুন"- (সূরাহ বানী ইসরাঈল ১৭: ১১০)।                                                             সহীহ: তিরমিযী ৩০১, ইবনু মাজাহ ১৩৪৯, মুসনাদে আহমাদ ২৬৯৫০।
1013 | পরিচ্ছেদঃ ৮১: উচ্চস্বরে কুরআন পড়া                                                                                                                             হাদিস একাডেমি নাম্বারঃ ১০১৩, আন্তর্জাতিক নাম্বারঃ                         ১০১৪                                                                                                                                         ১০১৩. ইয়াকূব ইবনু ইব্রাহীম আদ্ দাওরাকী (রহ.) ... উম্মু হানী (রাঃ) হতে বর্ণিত। তিনি বলেন, আমি নবী (সা.)-এর কুরআন পাঠ শুনতাম আর তখন আমি আমার ঘরের উপর তলে অবস্থান করতাম।                                                             সহীহ: বুখারী ৪৭২২, মুসলিম ৪৪৬, সহীহ আবু দাউদ ৮৯৬।
1014 | পরিচ্ছেদঃ ৮২: কিরাআতে স্বর লম্বা করা                                                                                                                             হাদিস একাডেমি নাম্বারঃ ১০১৪, আন্তর্জাতিক নাম্বারঃ                         ১০১৫                                                                                                                                         ১০১৪. ‘আমর ইবনু 'আলী (রহ.) ..... কতাদাহ (রহ.) হতে বর্ণিত। তিনি বলেন, আমি আনাস (রাঃ)- কে প্রশ্ন করলাম, রাসূলুল্লাহ (সা.)-এর কুরআন পাঠ কিরূপ ছিল? তিনি বললেন, তিনি তাঁর স্বর লম্বা করে পড়তেন।                                                             সহীহ: বুখারী ৫০৪৫-৫০৪৬, আবু দাউদ ১৪৬৫, ইবনু মাজাহ ১৩৫৩।
1015 | পরিচ্ছেদঃ ৮৩: সুললিত কণ্ঠে কুরআন পাঠ করা                                                                                                                             হাদিস একাডেমি নাম্বারঃ ১০১৫, আন্তর্জাতিক নাম্বারঃ                         ১০১৬                                                                                                                                         ১০১৫. ‘আলী ইবনু হুজুর (রহ.) ..... বারা (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: তোমরা সুন্দর স্বরে কুরআন তিলাওয়াত করবে।                                                             সহীহ: বুখারী ১৯৫, আবু দাউদ ১৪৬৮, ইবনু মাজাহ ১৩৪২।
1016 | পরিচ্ছেদঃ ৮৩: সুললিত কণ্ঠে কুরআন পাঠ করা                                                                                                                             হাদিস একাডেমি নাম্বারঃ ১০১৬, আন্তর্জাতিক নাম্বারঃ                         ১০১৭                                                                                                                                         ১০১৬. ‘আমর ইবনু ‘আলী (রহ.) ..... বারা ইবনু ‘আযিব (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: তোমরা সুন্দর স্বরে কুরআন তিলাওয়াত করবে। ইবনু আওসাজাহ্ বলেন, আমি কুরআন পাঠ সুন্দর করিও' এ কথাটি ভুলে গিয়েছিলাম। যহহাক ইবনু মুযাহিম আমাকে তা স্মরণ করে দিয়েছেন।                                                             সহীহ: বুখারী ১৯৫, আবু দাউদ ১৪৬৮, ইবনু মাজাহ ১৩৪২।
1017 | পরিচ্ছেদঃ ৮৩: সুললিত কণ্ঠে কুরআন পাঠ করা                                                                                                                             হাদিস একাডেমি নাম্বারঃ ১০১৭, আন্তর্জাতিক নাম্বারঃ                         ১০১৮                                                                                                                                         ১০১৭. মুহাম্মাদ ইবনু যুম্বুর আল মাক্কী (রহ.) ..... আবূ হুরায়রাহ্ (রাঃ) হতে বর্ণিত। তিনি রাসূলুল্লাহ (সা.) -কে বলতে শুনেছেন, আল্লাহ তা'আলা কোন জিনিসকে (এমন মহব্বত ও গুরুত্বের সাথে) শোনেন না যেমন তিনি কুরআন শোনেন ঐ নবীর মুখে যিনি সুললিত কণ্ঠের অধিকারী ও সুললিত কণ্ঠে উচ্চস্বরে কুরআন পাঠ করেন।                                                             সহীহ: বুখারী ৭৫৪৪, মুসলিম ৭৯২, সহীহ আবু দাউদ ১৩২৪।
1017 | পরিচ্ছেদঃ ৮৩: সুললিত কণ্ঠে কুরআন পাঠ করা                                                                                                                             হাদিস একাডেমি নাম্বারঃ ১০১৮, আন্তর্জাতিক নাম্বারঃ                         ১০১৯                                                                                                                                         ১০১৮. কুতায়বাহ্ (রহ.) ..... আবূ হুরায়রাহ (রাঃ) হতে বর্ণিত। নবী (সাঃ) বলেছেন: আল্লাহ তা'আলা কোন জিনিসকে ঐরূপ শোনেন না যেরূপ তিনি শোনেন নবী (সা.) থেকে, যিনি সুললিত কণ্ঠে কুরআন পাঠ করেন।                                                             সহীহ: বুখারী ৫০২৪, মুসলিম ৭৯২।
1019 | পরিচ্ছেদঃ ৮৩: সুললিত কণ্ঠে কুরআন পাঠ করা                                                                                                                             হাদিস একাডেমি নাম্বারঃ ১০১৯, আন্তর্জাতিক নাম্বারঃ                         ১০২০                                                                                                                                         ১০১৯. সুলায়মান ইবনু দাউদ (রহ.) ..... আবূ হুরায়রাহ (রাঃ) হতে বর্ণিত। রাসূলুল্লাহ (সা.) — আবূ মূসার কুরআন পাঠ শুনে বললেন, তাঁকে দাউদ আলায়হিস সালাম-এর সুললিত কণ্ঠস্বর দান করা হয়েছে।                                                             সহীহ: নাসায়ী'র “সুনানুল কুবরা ১০৯২, তা'লীকাতুল হাসসান ৭১৫২।
1020 | পরিচ্ছেদঃ ৮৩: সুললিত কণ্ঠে কুরআন পাঠ করা                                                                                                                             হাদিস একাডেমি নাম্বারঃ ১০২০, আন্তর্জাতিক নাম্বারঃ                         ১০২১                                                                                                                                         ১০২০. ‘আবদুল জাব্বার ইবনুল 'আলা ইবনু 'আবদুল জাব্বার (রহ.) ..... ‘আয়িশাহ্ (রাঃ) হতে বর্ণিত। তিনি বলেন, নবী (সা.) আবু মূসা (রাঃ)-এর কুরআন পাঠ শুনে বললেন, তাঁকে দাউদ আলায়হিস সালাম-এর সুন্দর স্বর দান করা হয়েছে।                                                             সহীহ: নাসায়ী'র “সুনানুল কুবরা" ১০৯৩, মুসনাদে আহমাদ ২৪১৪৩, ইবনু হিব্বান “ইহমান" ৭১৫১।
1020 | পরিচ্ছেদঃ ৮৩: সুললিত কণ্ঠে কুরআন পাঠ করা                                                                                                                             হাদিস একাডেমি নাম্বারঃ ১০২১, আন্তর্জাতিক নাম্বারঃ                         ১০২২                                                                                                                                         ১০২১. ইসহাক ইবনু ইব্রাহীম (রহ.) ..... ‘আয়িশাহ (রাঃ) হতে বর্ণিত। তিনি বলেন, রাসূলুল্লাহ (সা.) আবূ মূসা (রাঃ)-এর কুরআন পাঠ শুনে বললেন, একে দাউদ 'আলায়হিস সালাম-এর সুন্দর স্বর দান করা হয়েছে।                                                             সহীহ: নাসায়ী’র “সুনানুল কুবরা” ১০৯৪, মুসনাদে আহমাদ ২৫৩৮২, তা'লীকাতুল হাসসান ৭১৫১।
1022 | পরিচ্ছেদঃ ৮৩: সুললিত কণ্ঠে কুরআন পাঠ করা                                                                                                                             হাদিস একাডেমি নাম্বারঃ ১০২২, আন্তর্জাতিক নাম্বারঃ                         ১০২৩                                                                                                                                         ১০২২. কুতায়বাহ্ (রহ.) ..... ইয়া'লা ইবনু মালাক (রহ.) হতে বর্ণিত। তিনি উম্মু সালামাহ (রাঃ)-কে রাসূলুল্লাহ (সা.) -এর কুরআন পাঠ এবং তার সালাত সম্বন্ধে জিজ্ঞেস করলেন। তিনি বলেন, তোমাদের তার সালাতের সাথে কি সম্পর্ক? অতঃপর তিনি তার কুরআন পাঠের বর্ণনা দিলেন, তা ছিল এমন কুরআন পাঠ যার প্রতিটি বর্ণ সুস্পষ্ট ও পরিষ্কারভাবে বুঝা যেত।                                                             সনদ দুর্বল: সনদে ইয়া'লা ইবনু মালিক মাকবুল বর্ণনাকারী; ইমাম বুখারী “খলকু আফয়ালীল 'ইবাদ" (৪/৫১) হাঃ ১৩২. আবূ দাউদ ১৪৬৬, তিরমিযী ২৯২৩, ৩১০৩; সহীহ ইবনু খুযায়মাহ ১১৫৮।
1023 | পরিচ্ছেদঃ ৮৪: রুকূ'র জন্যে তাকবীর বলা                                                                                                                             হাদিস একাডেমি নাম্বারঃ ১০২৩, আন্তর্জাতিক নাম্বারঃ                         ১০২৪                                                                                                                                         ১০২৩. সুওয়াইদ ইবনু নাসর (রহ.) ..... আবু সালামাহ ইবনু 'আবদুর রহমান (রহ.) হতে বর্ণিত, যখন মারওয়ান আবূ হুরায়রাহ্ (রাঃ)-কে মদীনার প্রতিনিধি করে পাঠালেন, তখন তিনি ফারয সালাতে দাঁড়ানোর সময় তাকবীর বলতেন। এরপর যখন রুকূ করতেন তখন তাকবীর দিতেন, অতঃপর রুকূ হতে যখন তাঁর মাথা উত্তোলন করতেন তখন বলতেন- “সামি আল্ল-হু লিমান হামিদাহ, রব্বানা- ওয়ালাকাল হাম্‌দ”। আবার যখন সিজদার জন্যে নিচু হতেন তখন তাকবীর বলতেন। অতঃপর যখন তাশাহুদ পড়ে দ্বিতীয় রাকআত শেষ করে উঠতেন তখন তাকবীর বলতেন, এভাবে তিনি সালাত শেষ করতেন। যখন তিনি সালাত শেষ করে সালাম ফিরাতেন তখন মসজিদের লোকেদের প্রতি মুখ করতেন এবং বলতেন, আল্লাহর কসম! তোমাদের মধ্যে রাসূলুল্লাহ (সা.) -এর সালাতের সাথে আমার সালাত অধিক সামঞ্জস্যশীল।                                                             সহীহ: বুখারী ৭৮৫, ৭৮৯; মুসলিম ৩৮২, সহীহ আবু দাউদ ৭৮৭।
1024 | পরিচ্ছেদঃ ৮৫: রুকূ'র জন্যে কানের লতি পর্যন্ত হাত উঠানো                                                                                                                             হাদিস একাডেমি নাম্বারঃ ১০২৪, আন্তর্জাতিক নাম্বারঃ                         ১০২৫                                                                                                                                         ১০২৪. ‘আলী ইবনু হুজুর (রহ.) ..... মালিক ইবনু হুওয়াইরিস (রাঃ) হতে বর্ণিত। তিনি বলেন, আমি রাসূলুল্লাহ (সা.)-কে দেখেছি, তিনি যখন তাকবীর বলতেন, আর যখন রুকূ করতেন এবং রুকূ হতে মাথা তুলতেন তখন স্বীয় দু' হাত উঠাতেন যা তাঁর কানের নিম্ন ভাগ (লতি) পর্যন্ত পৌছত।                                                             সহীহ: মুসলিম ৩৯১। [দ্রঃ ৮৮১]
1025 | পরিচ্ছেদঃ ৮৬: রুকূ'র জন্যে উভয় হাত কাঁধ পর্যন্ত উঠানো                                                                                                                             হাদিস একাডেমি নাম্বারঃ ১০২৫, আন্তর্জাতিক নাম্বারঃ                         ১০২৬                                                                                                                                         ১০২৫. কুতায়বাহ্ (রহ.) ..... সালিম ইবনু আবদুল্লাহ (রহ.) সূত্রে তার পিতা আবদুল্লাহ ইবনু উমার (রাঃ) হতে বর্ণিত। তিনি বলেন, আমি রাসূলুল্লাহ (সা.) -কে দেখেছি যখন তিনি সালাত আরম্ভ করতেন স্বীয় দু'হাত তুলতেন কাঁধ পর্যন্ত। এ রকম হাত তুলতেন যখন তিনি রুকূ' করতেন আর যখন রুকূ হতে মাথা উঠাতেন।                                                             সহীহ: বুখারী ৭৩৫, মুসলিম (১/২১)। [দ্রঃ ৮৭৭]
1026 | পরিচ্ছেদঃ ৮৭: তা (রুকূ'র জন্যে উভয় হাত উঠানো) পরিত্যাগ করা                                                                                                                             হাদিস একাডেমি নাম্বারঃ ১০২৬, আন্তর্জাতিক নাম্বারঃ                         ১০২৭                                                                                                                                         ১০২৬. সুওয়াইদ ইবনু নাসর (রহ.)…. আবদুল্লাহ (রাঃ) হতে বর্ণিত, তিনি বলেন, আমি কি তোমাদের রাসূলুল্লাহ (সা.) এর সালাত সম্পর্কে সংবাদ দিব না? রাবী বলেন, এরপর তিনি সালাতে দাড়িয়ে প্রথমবার তাঁর দু’হাত উঠালেন। এরপর আর উঠালেন না।                                                             সহীহ: আবু দাউদ ৭৪৮, তিরমিযী ২৫৭, নাসায়ী’র “সুনানুল কুবরা” ১০৯৯।
1027 | পরিচ্ছেদঃ ৮৮: রুকূ’তে পিঠ সোজা করা                                                                                                                             হাদিস একাডেমি নাম্বারঃ ১০২৭, আন্তর্জাতিক নাম্বারঃ                         ১০২৮                                                                                                                                         ১০২৭. কুতায়বাহ্ (রহ.) ..... আবূ মাস'উদ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: যে ব্যক্তি রুকূ এবং সিজদায় তার পিঠ সোজা করে না তার সালাত হয় না।                                                             সহীহ: আবু দাউদ ৮৫৫, তিরমিযী ২৬৫, ইবনু মাজাহ ৮৭০, ৮৭৫; দারিমী ১৩২৭।
1028 | পরিচ্ছেদঃ ৮৯: রুকূ’তে সর্বাঙ্গ যথাযথভাবে রাখা                                                                                                                             হাদিস একাডেমি নাম্বারঃ ১০২৮, আন্তর্জাতিক নাম্বারঃ                         ১০২৯                                                                                                                                         ১০২৮. সুওয়াইদ ইবনু নাসর (রহ.) ..... আনাস (রাঃ) -এর সূত্রে রাসূলুল্লাহ (সা.) হতে বর্ণিত। তিনি বলেছেন, তোমরা রুকূ এবং সিজদাহ ঠিকঠাকভাবে করিও। আর তোমাদের কেউ যেন কুকুরের মতো উভয় হাত (জমিনে) না বিছিয়ে দেয়।                                                             সহীহ: বুখারী ৫৩২, মুসলিম ৪৯৩, ইবনু মাজাহ ৮৯২।
1029 | পরিচ্ছেদঃ ১: তাত্ববীক্ক প্রসঙ্গে                                                                                                                             হাদিস একাডেমি নাম্বারঃ ১০২৯, আন্তর্জাতিক নাম্বারঃ                         ১০৩০                                                                                                                                         ১০২৯. ইসমাঈল ইবনু মাসউদ (রহ.) ..... ‘আলক্বামাহ্ এবং আসওয়াদ (রহ.) হতে বর্ণিত। তাঁরা উভয়ে ‘আবদুল্লাহ (রাঃ)-এর সাথে তার ঘরে ছিলেন। তিনি জিজ্ঞেস করলেন, এরা কি সালাত আদায় করেছে? আমরা বললাম, হ্যা। তখন তিনি তাদের দু'জনকে নিয়ে সালাত আদায় করলেন। তিনি তাদের দু' জনের মাঝে দাঁড়ালেন, আযান ও ইকামাত ব্যতীত। তিনি বললেন, তোমরা যখন তিনজন হবে তখন এরূপ করবে। আর যখন এর চেয়ে বেশি লোক হবে তখন তোমাদের মধ্যে একজন ইমাম হবে এবং উভয় হাত রানের উপর বিছিয়ে রাখবে। আমি যেন এখনও দেখছি রাসূলুল্লাহ (সা.) -এর হাতের আঙ্গুলের মধ্যস্থিত ফাঁক।                                                             সহীহ: মুসলিম ৫৩৪, সহীহ: আবু দাউদ ৬২৬, ৮১৪; তবে হাদীসটি রহিত হয়েছে।
1030 | পরিচ্ছেদঃ ১: তাত্ববীক্ক প্রসঙ্গে                                                                                                                             হাদিস একাডেমি নাম্বারঃ ১০৩০, আন্তর্জাতিক নাম্বারঃ                         ১০৩১                                                                                                                                         ১০৩০. আহমাদ ইবনু সা'ঈদ আবূ রিবাত্বী (রহ.) ..... আসওয়াদ এবং ‘আলকামাহ্ (রহ.) হতে বর্ণিত। তারা উভয়ে বলেন, আমরা ‘আবদুল্লাহ ইবনু মাস্'উদ (রাঃ)-এর ঘরে তার সাথে সালাত আদায় করলাম। তিনি আমাদের মাঝে দাঁড়ালেন। আমরা আমাদের হাত হাঁটুর উপর রাখলাম। তিনি তা টেনে নিলেন এবং আমাদের আঙ্গুলসমূহের মধ্যে ফাঁক করে দিলেন এবং বললেন, আমি রাসূলুল্লাহ (সা.) -কে এরূপ করতে দেখেছি।                                                             সহীহ: মুসলিম ৫৩৪, তবে হাদীসটি রহিত হয়েছে।
1031 | পরিচ্ছেদঃ ১: তাত্ববীক্ক প্রসঙ্গে                                                                                                                             হাদিস একাডেমি নাম্বারঃ ১০৩১, আন্তর্জাতিক নাম্বারঃ                         ১০৩২                                                                                                                                         ১০৩১. নূহ ইবনু হাবীব (রহ.) ..... ‘আবদুল্লাহ (রাঃ) হতে বর্ণিত। তিনি বলেন, রাসূলুল্লাহ (সা.) আমাদেরকে সালাত শিক্ষা দিয়েছেন। তিনি দাঁড়িয়ে তাকবীর বললেন, যখন তিনি রুকূ করতে ইচ্ছা করলেন, উভয় হাত হাঁটুদ্বয়ের মধ্যস্থলে রাখলেন এবং রুকু করলেন। এ সংবাদ সা'দ (রাঃ) এর নিকট পৌছলে তিনি বললেন, আমার ভাই সত্যই বলেছেন। আমরা এরূপ করতাম। এরপর আমরা এরূপ করতে আদিষ্ট হয়েছি অর্থাৎ হাঁটু ধরে রাখতে।                                                             সহীহ: মুসলিম ৫৩৪, আবু দাউদ ৭৪৭, মুসনাদে আহমাদ ৩৯৭৪, সহীহ ইবনু খুযায়মাহ ৫৯৫।
1032 | পরিচ্ছেদঃ ১/ক: তা (তাত্ববীক) রহিত হওয়া                                                                                                                         ১০৩২. কুতায়বাহ্ (রহ.) ..... মুস'আব ইবনু সা'দ (রহ.) হতে বর্ণিত। তিনি বলেন আমি আমার পিতার পাশে সালাত আদায় করলাম, আর আমি আমার উভয় হাত আমার হাঁটুদ্বয়ের মধ্যস্থলে রাখলাম। তখন তিনি আমাকে বললেন, তোমার উভয় হাতের তালু তোমার হাঁটুদ্বয়ের উপরে রাখ। তিনি বলেন, এরপর আমি তা পুনরায় করলাম, অতঃপর তিনি আমার হাত ধরে বললেন, আমাদের এরূপ করতে নিষেধ করা হয়েছে এবং আমরা আদিষ্ট হয়েছি হাঁটুর উপর হাত রাখতে।                                                             সহীহ: বুখারী ৭৯০, মুসলিম ৫৩৫, সহীহ আবু দাউদ ৮১৩।
1033 | পরিচ্ছেদঃ ১/ক: তা (তাত্ববীক) রহিত হওয়া                                                                                                                             হাদিস একাডেমি নাম্বারঃ ১০৩৩, আন্তর্জাতিক নাম্বারঃ                         ১০৩৪                                                                                                                                         ১০৩৩. ‘আমর ইবনু 'আলী (রহ.) ..... মুস'আব ইবনু সা'দ (রহ.) হতে বর্ণিত। তিনি বলেন, আমি রুকূ করলাম এবং তাতে হাত দু'হাঁটুর মাঝে রাখলাম। আমার পিতা বললেন, আমরা পূর্বে এরূপ করতাম। এরপর আমরা আদেশপ্রাপ্ত হয়েছি হাঁটুতে হাত রাখতে।                                                             সহীহ: মুসলিম ৫৩৫, ইবনু মাজাহ ৮৭৩, সহীহ ইবনু খুযায়মাহ ৫৯৬।
1034 | পরিচ্ছেদঃ ২: রুকূতে হাঁটু জড়িয়ে ধরা                                                                                                                             হাদিস একাডেমি নাম্বারঃ ১০৩৪, আন্তর্জাতিক নাম্বারঃ                         ১০৩৫                                                                                                                                         ১০৩৪. মুহাম্মাদ ইবনু বাশশার (রহ.) ..... ‘উমার (রাঃ) হতে বর্ণিত। তিনি বলেন, হাঁটু জড়িয়ে ধরা তোমাদের জন্যে সুন্নাত করা হয়েছে। অতএব, তোমরা হাঁটু জড়িয়ে ধরবে।                                                             সহীহ: তিরমিযী ২৫৮।
1035 | পরিচ্ছেদঃ ২: রুকূতে হাঁটু জড়িয়ে ধরা                                                                                                                             হাদিস একাডেমি নাম্বারঃ ১০৩৫, আন্তর্জাতিক নাম্বারঃ                         ১০৩৬                                                                                                                                         ১০৩৫. সুওয়াইদ ইবনু নাসর (রহ.)… আবূ আবদুর রহমান আস সুলামী (রহ.) হতে বর্ণিত। তিনি বলেন, ‘উমার (রাঃ) বলেছেন, সুন্নাত হলো হাঁটু জড়িয়ে ধরা।                                                             সহীহ: তিরমিযী ২৫৮।
1036 | পরিচ্ছেদঃ ৩: রুকূ’তে হাতের তালু রাখার স্থান                                                                                                                             হাদিস একাডেমি নাম্বারঃ ১০৩৬, আন্তর্জাতিক নাম্বারঃ                         ১০৩৭                                                                                                                                         ১০৩৬. হান্নাদ ইবনুস্ সারী (রহ.) ..... সালিম (রহ.) হতে বর্ণিত। তিনি বলেন, আমরা আবূ মাস'উদ (রাঃ)-এর নিকট আসালাম। তাঁকে বললাম, আমাদেরকে রাসূলুল্লাহ (সা.) -এর সালাত সম্পর্কে বর্ণনা করুন। তখন তিনি আমাদের সামনে দাঁড়ালেন এবং তাকবীর বললেন। যখন তিনি রুকূ করলেন তখন তাঁর উভয় হাতের তালু হাঁটুদ্বয়ের উপর স্থাপন করলেন। আর তাঁর আঙ্গুলগুলো তার নিচে রাখলেন এবং তার উভয় কনুই পার্শ্বদেশ হতে দূরে রাখলেন। যাতে তাঁর সমস্ত অঙ্গ সোজা হয়ে গেল। এরপর “সামি আল্ল-হু লিমান হামিদাহ” বলে দাড়ালেন এমনকি তার সমস্ত অঙ্গ সোজা হয়ে গেল।  সহীহঃ    বাদে হাদীসটি সহীহ। আবু দাউদ ৮৬৩, মুসনাদে আহমাদ ১৭১১৭, দারিমী ১৩০৪, সহীহ ইবনু খুযায়মাহ ৫৯৮, সহীহ আবু দাউদ ৭০৯, ইব্‌ওয়াউল গালীল ৩৫৬।
1037 | পরিচ্ছেদঃ ৪: রুকূতে হাতের আঙ্গুল রাখার স্থান                                                                                                                             হাদিস একাডেমি নাম্বারঃ ১০৩৭, আন্তর্জাতিক নাম্বারঃ                         ১০৩৮                                                                                                                                         ১০৩৭. আহমাদ ইবনু সুলায়মান আর রহাবী (রহ.) ..... উক্ববাহ ইবনু আমর (রাঃ) হতে বর্ণিত। তিনি বললেন, আমি কি তোমাদের জন্যে ঐরূপ সালাত আদায় করব না যেরূপ আমি রাসূলুল্লাহ (সা.)-কে সালাত আদায় করতে দেখেছি? আমরা বললাম, হ্যা। তখন তিনি দাঁড়ালেন। যখন তিনি রুকূ' করলেন তখন তার দু'হাত তার উভয় হাঁটুর উপর রাখলেন। আর আঙ্গুলসমূহ রাখলেন তার হাঁটুর নিচের দিকে। আর তাঁর বগল (পার্শ্বদেশ হতে) পৃথক রাখলেন। তখন তাঁর সমস্ত অঙ্গ সোজা হয়ে গেল। এরপর তিনি তাঁর মাথা উঠালেন এবং দাঁড়িয়ে গেলেন। তখন তাঁর সকল অঙ্গ সোজা হয়ে গেল। অতঃপর সিজদা করলেন এবং তার বগল (পার্শ্বদেশ হতে) পৃথক রাখলেন এবং তাঁর সমস্ত অঙ্গ সোজা হয়ে গেল। এরপর বসলেন এবং সকল অঙ্গ সোজা হয়ে গেল, অতঃপর আবার সিজদা করলেন এবং সমস্ত অঙ্গ সোজা হয়ে গেল। এরূপে চার রাকআত আদায় করলেন। এরপর বললেন, এরূপেই আমি রাসূলুল্লাহ (সা.)-কে সালাত আদায় করতে দেখেছি। আর তিনি এভাবেই আমাদেরকে নিয়ে সালাত আদায় করতেন।  সহীহঃ    বাদে হাদীসটি সহীহ। আবু দাউদ ৮৬৩, মুসনাদে আহমাদ ১৭১১৭, দারিমী ১৩০৪, সহীহ ইবনু খুযায়মাহ ৫৯৮, সহীহ আবু দাউদ ৭০৯, ইব্‌ওয়াউল গালীল ৩৫৬।
1038 | পরিচ্ছেদঃ ৫: রুকূতে বগল পৃথক করে রাখা                                                                                                                             হাদিস একাডেমি নাম্বারঃ ১০৩৮, আন্তর্জাতিক নাম্বারঃ                         ১০৩৯                                                                                                                                         ১০৩৮. ইয়াকূব ইবনু ইব্রাহীম (রহ.) ..... সালিম আল বাররাদ (রহ.) হতে বর্ণিত। তিনি বলেন, আবূ মাসউদ (রাঃ) বললেন, আমি কি তোমাদের দেখাব না- রাসূলুল্লাহ (সা.) কিভাবে সালাত আদায় করতেন? আমরা বললাম, হ্যা! তখন তিনি দাঁড়িয়ে তাকবীর বললেন, যখন তিনি রুকূ করলেন, তাঁর উভয় বগল পৃথক করে রাখলেন। যখন সকল অঙ্গ সোজা হয়ে গেল, তিনি তার মাথা উঠালেন। এভাবে তিনি চার রাকআত সালাত আদায় করলেন। এরপর বললেন, এভাবে আমি রাসূলুল্লাহ (সা.) -কে সালাত আদায় করতে দেখেছি।  সহীহঃ   বাদে হাদীসটি সহীহ। আবু দাউদ ৮৬৩, মুসনাদে আহমাদ ১৭১১৭, দারিমী ১৩০৪, সহীহ ইবনু খুযায়মাহ ৫৯৮, সহীহ আবু দাউদ ৭০৯, ইব্‌ওয়াউল গালীল ৩৫৬। শায়খ আলবানী (রহ.) হাদীসটিকে সহীহ: লিগয়রিহী বলেছেন: তিরমিযী ২৬০।
1039 | পরিচ্ছেদঃ ৬: রুকূতে সর্বাঙ্গ যথাযথভাবে রাখা                                                                                                                             হাদিস একাডেমি নাম্বারঃ ১০৩৯, আন্তর্জাতিক নাম্বারঃ                         ১০৪০                                                                                                                                         ১০৩৯ মুহাম্মাদ ইবনু বাশশার (রহ.) ..... আবূ হুমায়দ আস্ সাইদী (রাঃ) হতে বর্ণিত। তিনি বলেন, নবী (সা.) যখন রুকু করতেন, তখন তিনি সোজা হয়ে যেতেন। তিনি তার মাথা উঁচু করে রাখতেন না আবার ঝুঁকিয়েও রাখতেন না। আর তার দু' হাত হাঁটুর উপর রাখতেন।                                                             সহীহ: বুখারী ৮২৮, তিরমিযী ৩০৪, ইবনু মাজাহ ৮৬২, ১০৬১, ১০৬৩।
1040 | পরিচ্ছেদঃ ৭: রুকূতে কিরাআত পড়ার নিষেধাজ্ঞা                                                                                                                             হাদিস একাডেমি নাম্বারঃ ১০৪০, আন্তর্জাতিক নাম্বারঃ                         ১০৪১                                                                                                                                         ১০৪০. ‘উবায়দুল্লাহ ইবনু সা'ঈদ (রহ.) ..... ‘আলী (রাঃ) হতে বর্ণিত। তিনি বলেন, নবী (সা.) আমাকে নিষেধ করেছেন, রেশম মিশ্রিত কাপড়, রেশমী কাপড় এবং সোনার আংটি পরিধান করতে, আর রুকূ অবস্থায় কিরাআত করতে।                                                             সহীহ: মুসলিম ৪৮০, আবু দাউদ ৪০৫০।
1041 | পরিচ্ছেদঃ ৭: রুকূতে কিরাআত পড়ার নিষেধাজ্ঞা                                                                                                                             হাদিস একাডেমি নাম্বারঃ ১০৪১, আন্তর্জাতিক নাম্বারঃ                         ১০৪২                                                                                                                                         ১০৪১. ‘উবায়দুল্লাহ ইবনু সাঈদ (রহ.) ..... ‘আলী (রাঃ) হতে বর্ণিত। তিনি বলেন, নবী (সা.) আমাকে সোনার আংটি, রুকূ অবস্থায় কিরাআত, রেশম মিশ্রিত কাপড় এবং কুসুম রংয়ের কাপড় হতে নিষেধ করেছেন।                                                             সহীহ: মুসলিম ২০৭৬।
1042 | পরিচ্ছেদঃ ৭: রুকূতে কিরাআত পড়ার নিষেধাজ্ঞা                                                                                                                             হাদিস একাডেমি নাম্বারঃ ১০৪২, আন্তর্জাতিক নাম্বারঃ                         ১০৪৩                                                                                                                                         ১০৪২. হাসান ইবনু দাউদ আল মুনকাদিরী (রহ.) ..... ‘আলী (রাঃ) হতে বর্ণিত। তিনি বলেন, রাসূলুল্লাহ (সা.) আমাকে নিষেধ করেছেন, আর আমি বলবো না যে, তোমাদের নিষেধ করেছেন- সোনার আংটি, রেশম মিশ্রিত কাপড়, গাঢ় লাল রংয়ের কাপড় এবং কুসুম রং-এর কাপড় পরতে এবং রুকূ অবস্থায় ক্বিরাআত করতে।                                                             সহীহ: মুসলিম ২০৭৬, সহীহাহ ২৩৯৫।
1043 | পরিচ্ছেদঃ ৭: রুকূতে কিরাআত পড়ার নিষেধাজ্ঞা                                                                                                                             হাদিস একাডেমি নাম্বারঃ ১০৪৩, আন্তর্জাতিক নাম্বারঃ                         ১০৪৪                                                                                                                                         ১০৪৩. ঈসা ইবনু হাম্মাদ (রহ.) ..... ‘আলী (রাঃ) হতে বর্ণিত। তিনি বলেন, রাসূলুল্লাহ (সা.) আমাকে সোনার আংটি, রেশম মিশ্রিত কাপড়, কুসুম রং-এর কাপড় পড়তে এবং রুকূ' অবস্থায় কিরাআত করতে নিষেধ করেছেন।                                                             সহীহ: মুসলিম ২০৭৮, আবু দাউদ ৪০৪, তিরমিযী ২৬৪১।
1044 | পরিচ্ছেদঃ ৭: রুকূতে কিরাআত পড়ার নিষেধাজ্ঞা                                                                                                                             হাদিস একাডেমি নাম্বারঃ ১০৪৪, আন্তর্জাতিক নাম্বারঃ                         ১০৪৫                                                                                                                                         ১০৪৪. কুতায়বাহ (রহ.) ..... ‘আলী (রাঃ) হতে বর্ণিত। তিনি বলেন, রাসূলুল্লাহ (সা.) আমাকে রেশম মিশ্রিত কাপড়, কুসুম রং-এর কাপড়, সোনার আংটি পরতে এবং রুকূতে কিরাআত করতে নিষেধ করেছেন।                                                             সহীহ: মুসলিম ২০৭৮, আবু দাউদ ৪০৪, তিরমিযী ২৬৪১।
1045 | পরিচ্ছেদঃ ৮: রুকূতে প্রতিপালকের শ্রেষ্ঠত্ব ও মর্যাদা বর্ণনা করা                                                                                                                             হাদিস একাডেমি নাম্বারঃ ১০৪৫, আন্তর্জাতিক নাম্বারঃ                         ১০৪৬                                                                                                                                         ১০৪৫. কুতায়বাহ্ ইবনু সাঈদ (রহ.) ..... ইবনু আব্বাস (রাঃ) হতে বর্ণিত। তিনি বলেন, নবী (সা.) পর্দা উন্মোচন করলেন, তখন লোকজন আবূ বাকর (রাঃ)-এর পিছনের কাতারে দাঁড়ানো ছিলেন। তিনি (সা.) বললেন, হে লোক সকল! নুবুওয়াতের সুসংবাদ আর অবশিষ্ট নেই, নেক স্বপ্ন ব্যতীত যা মুসলিম দেখবে অথবা তাকে তা দেখানো হবে। অতঃপর তিনি বললেন, তোমরা শুনে রাখ! আমাকে নিষেধ করা হয়েছে রুকূ এবং সিজদা অবস্থায় কিরাআত করতে। রুকূ'তে তোমরা তোমাদের প্রতিপালকের শ্রেষ্ঠত্ব ও মর্যাদা বর্ণনা কর। আর সিজদায় তোমরা দু'আ করতে চেষ্টা কর। তোমাদের দু'আ কবুল হওয়ার উপযুক্ত সময় এটাই।                                                             সহীহ: মুসলিম ৪৭৯, আবু দাউদ ৮৭৬, ইবনু মাজাহ ৩৮৯৯।
1046 | পরিচ্ছেদঃ ৯: রুকূ'র দু'আ                                                                                                                             হাদিস একাডেমি নাম্বারঃ ১০৪৬, আন্তর্জাতিক নাম্বারঃ                         ১০৪৭                                                                                                                                         ১০৪৬. ইসহাক ইবনু ইব্রাহীম (রহ.) ..... হুযায়ফাহ্ (রাঃ) হতে বর্ণিত। তিনি বলেন, আমি রাসূলুল্লাহ (সা.) -এর সাথে সালাত আদায় করেছি। তিনি রুকূ'তে বললেন, “সুবহা-না রব্বিয়াল আযীম” (আমি  আমার মহান প্রতিপালকের পবিত্রতা বর্ণনা করছি) আর সিজদাতে বললেন, “সুবহা-না রব্বিয়াল আ'লা-” (আমি আমার সুউচ্চ প্রতিপালকের পবিত্রতা বর্ণনা করছি)।                                                             সহীহ: মুসলিম ৭৭২, আবু দাউদ ৮৭১, তিরমিযী ২৬২, ইবনু মাজাহ ১৩৫১। [দ্রঃ ১০০৮]
1047 | পরিচ্ছেদঃ ১০: রুকূ'র অন্য প্রকার দু'আ                                                                                                                             হাদিস একাডেমি নাম্বারঃ ১০৪৭, আন্তর্জাতিক নাম্বারঃ                         ১০৪৮                                                                                                                                         ১০৪৭. ইসমাঈল ইবনু মাস্'উদ (রহ.) ..... ‘আয়িশাহ (রাঃ) হতে বর্ণিত। তিনি বলেন, রাসূলুল্লাহ (সা.) অধিকাংশ সময় রুকূ এবং সিজদায় বলতেন- “সুবহা-নাকা রব্বানা- ওয়াবিহামদিকা আল্ল-হুম্মাগ ফিরলী” (আমাদের প্রতিপালক আমি তোমার প্রশংসাসহ পবিত্রতা ঘোষণা করছি, হে আল্লাহ! তুমি আমাকে ক্ষমা করো)।                                                             সহীহ: বুখারী ৭৯৪, ৮১৮; মুসলিম ৪৮৪, ইবনু মাজাহ ৮৮৯।
1048 | পরিচ্ছেদঃ ১১: এর অন্য প্রকার দু'আ                                                                                                                             হাদিস একাডেমি নাম্বারঃ ১০৪৮, আন্তর্জাতিক নাম্বারঃ                         ১০৪৯                                                                                                                                         ১০৪৮. মুহাম্মাদ ইবনু 'আবদুল আ'লা (রহ.) ..... ‘আয়িশাহ্ (রাঃ) হতে বর্ণিত। তিনি বলেন, রাসূলুল্লাহ (সা.) তাঁর রুকূ'তে বলতেন- “সুব্বূহুন কুদ্দূসুন রব্বুল মালা-য়িকাতি ওয়ার রূহ” (সমস্ত মালাক [ফেরেশতা] ও জিবরীল (আঃ)-এর প্রতিপালক অত্যন্ত পাক-পবিত্র)।                                                             সহীহ: মুসলিম ৪৮৭, আবু দাউদ ৮৭২, সহীহ আবু দাউদ ৮১৬।
1049 | পরিচ্ছেদঃ ১২: রুকূতে অন্য প্রকার দু'আ                                                                                                                             হাদিস একাডেমি নাম্বারঃ ১০৪৯, আন্তর্জাতিক নাম্বারঃ                         ১০৫০                                                                                                                                         ১০৪৯. ‘আমর ইবনু মানসূর (রহ.) ..... 'আওফ ইবনু মালিক (রাঃ) হতে বর্ণিত। তিনি বলেন, আমি এক রাতে রাসূলুল্লাহ (সা.)-এর সাথে সালাতে দাড়ালাম, যখন তিনি রুকূ করলেন, সূরা বাক্বারাহ পড়া পরিমাণ সময় তিনি রুকূ'তে থেকে বলেছিলেন- “সুবহা-না যিল জাবারূতি ওয়াল মালাকূতি ওয়াল কিবরিয়াযি ওয়াল ‘আযামাতি” (পাক পবিত্র [সেই মহান আল্লাহ] যিনি বিপুল শক্তির অধিকারী, বিশাল সাম্রাজ্য, বিরাট গৌরব এবং অতুল্য মহত্বের অধিকারী)।                                                             সহীহ: আবু দাউদ ৮৭৩, মুসনাদে আহমাদ ২৪০২৬, তিরমিযী'র “শামায়িল" ২৯৮, সহীহ আবু দাউদ ৮১৭।
1050 | পরিচ্ছেদঃ ১৩: এর অন্য প্রকার দুআ                                                                                                                             হাদিস একাডেমি নাম্বারঃ ১০৫০, আন্তর্জাতিক নাম্বারঃ                         ১০৫১                                                                                                                                         ১০৫০. ‘আমর ইবনু ‘আলী (রহ.) .... 'আলী ইবনু আবূ ত্বালিব (রাঃ) হতে বর্ণিত। রাসূলুল্লাহ (সা.) ও যখন রুকূ করতেন তখন বলতেন- “আল্ল-হুম্মা লাকা রকা তু ওয়ালাকা আসলামতু ওয়াবিকা আ-মানতু খশা'আ লাকা সাম'ঈ ওয়া বাসারী ওয়া ‘ইযা-মী ওয়া মুখখী ওয়া আসাবী” (হে আল্লাহ! তোমার উদ্দেশে রুকু করেছি, তোমার নিকট আত্মসমর্পণ করেছি, তোমার প্রতি বিশ্বাস স্থাপন করেছি এবং আমার শ্রবণশক্তি, দৃষ্টিশক্তি, হাড়সমূহ, স্মৃতিশক্তি ও শিরা তোমার প্রতি বিনয়ী)।                                                             সহীহ: মুসলিম ৭৭১, আবু দাউদ ৭৬০, তিরমিযী ৩৪২১, ইবনু মাজাহ ১০৫৪। [দ্রঃ ৮৯৭]
1051 | পরিচ্ছেদঃ ১৪: অন্য প্রকার দু'আ                                                                                                                             হাদিস একাডেমি নাম্বারঃ ১০৫১, আন্তর্জাতিক নাম্বারঃ                         ১০৫২                                                                                                                                         ১০৫১. ইয়াহইয়া ইবনু উসমান আল হিমসী (রহ.) ..... জাবির ইবনু 'আবদুল্লাহ (রাঃ) সূত্রে নবী (সা.) হতে বর্ণিত যে, তিনি যখন রুকূ করতেন তখন বলতেন- “আল্ল-হুম্মা লাকা রকা’তু ওয়াবিকা আ-মানতু ওয়ালাকা আসালামতু ওয়া আলায়কা তাওয়াক্কালতু আনতা রব্বী খশা'আ সাম্’ঈ ওয়া বাসারী ওয়াদামী ওয়া লাহমী ওয়া ‘আযমী ওয়া আসাবী লিল্লা-হি রব্বিল ‘আলামীন” (হে আল্লাহ! আমি তোমারই জন্য রুকূ করলাম, আমি তোমারই প্রতি ঈমান এনেছি, তোমারই প্রতি আমি আত্মসমর্পণ করেছি, আমি তোমারই ওপর ভরসা করেছি, তুমিই আমার প্রভু। আমার কর্ণ, চক্ষু, রক্ত, মাংস, অস্থি ও ধমনী বিশ্বজাহানের প্রতিপালক আল্লাহর জন্য বিনয়াবনত হল।)।                                                             সহীহ: মুসলিম ৭৭১।
1052 | পরিচ্ছেদঃ ১৪: অন্য প্রকার দু'আ                                                                                                                             হাদিস একাডেমি নাম্বারঃ ১০৫২, আন্তর্জাতিক নাম্বারঃ                         ১০৫৩                                                                                                                                         ১০৫২. ইয়াহইয়া ইবনু উসমান (রহ.) ..... মুহাম্মাদ ইবনু মাসালামাহ্ (রাঃ) হতে বর্ণিত। রাসূলুল্লাহ (সা.) যখন নফল সালাত আদায় করতে দাঁড়াতেন তখন রুকূ' করে বলতেন - “আল্ল-হুম্মা লাকা রকা’তু ওয়াবিকা আ-মানতু ওয়ালাকা আসালামতু ওয়া আলায়কা তাওয়াক্কালতু আনতা রব্বী খশা'আ সাম্’ঈ ওয়া বাসারী ওয়াদামী ওয়া লাহমী ওয়াদামী ওয়া মুখখী ওয়া আসাবী লিল্লা-হি রব্বিল আলামীন” (হে আল্লাহ! আমি তোমারই জন্য রুকু করলাম, আমি তোমারই প্রতি ঈমান এনেছি, তোমারই প্রতি আমি আত্মসমর্পণ করেছি, আমি তোমারই ওপর ভরসা করেছি, তুমিই আমার প্রভু। আমার কর্ণ, চক্ষু, রক্ত, মাংস, মগজ ও ধমনী বিশ্বজাহানের প্রতিপালক আল্লাহর জন্য বিনয়াবনত হল।)                                                             সহীহ: নাসায়ী’র “সুনানুল কুবরা” ৬৩৯।
1053 | পরিচ্ছেদঃ ১৫: রুকূতে কিছু না পড়ার অনুমতি                                                                                                                             হাদিস একাডেমি নাম্বারঃ ১০৫৩, আন্তর্জাতিক নাম্বারঃ                         ১০৫৪                                                                                                                                         ১০৫৩. কুতায়বাহ্ (রহ.) ..... রিফা'আহ্ ইবনু রাফি আল বাদরী (রাঃ) হতে বর্ণিত। তিনি বলেন, আমরা রাসূলুল্লাহ (সা.) -এর সাথে ছিলাম। এমন সময় এক ব্যক্তি মসজিদে প্রবেশ করল এবং সালাত আদায় করল। রাসূলুল্লাহ (সা.) তাকে দেখছিলেন। কিন্তু সে তা টের পায়নি। সে সালাত সমাপ্ত করে রাসূলুল্লাহ (সা.) - এর নিকট এসে তাঁকে সালাম করলে তিনি তাঁর সালামের উত্তর দিয়ে বললেন, যাও পুনরায় সালাত আদায় কর। কেননা তুমি সালাত আদায় করনি। তিনি (রাবী) বলেন, আমার স্মরণ নেই, দ্বিতীয়বার কিংবা তৃতীয়বারে সে ব্যক্তি বলল, ঐ সত্তার কসম! যিনি আপনার প্রতি কিতাব নাযিল করেছেন। আমি তো খুব চেষ্টা করলাম। অতএব আমাকে শিখিয়ে দিন এবং দেখিয়ে দিন। তিনি বললেন, যখন তুমি সালাত আদায় করতে ইচ্ছা করবে তখন উত্তমরূপে উযূ করবে। এরপর দাড়িয়ে কিবলার দিকে মুখ করবে। এরপর তাকবীর বলবে, অতঃপর কুরআন পড়বে, এরপর ধীরস্থিরভাবে রুকূ করবে। অতঃপর মাথা তুলে সোজা দাঁড়িয়ে যাবে। এরপর স্থিরভাবে সিজদা করবে, অতঃপর মাথা তুলে স্থিরভাবে বসে পড়বে। আবার স্থিরভাবে সিজদা করবে। যখন তুমি এমন করবে তখন তুমি তোমার সালাত পূর্ণ করলে। তা হতে যতটুকু কম করলে, ততটুকু তোমার সালাত হতে কম করলে।                                                             হাসান সহীহ: আবু দাউদ ৮৫৮, তিরমিযী ৩০২, ইবনু মাজাহ ৪৬০, দারিমী ১৩২৯, সহীহ আবু দাউদ ৮০৪।
1054 | পরিচ্ছেদঃ ১৬: রুকূ পূর্ণ করার আদেশ                                                                                                                             হাদিস একাডেমি নাম্বারঃ ১০৫৪, আন্তর্জাতিক নাম্বারঃ                         ১০৫৫                                                                                                                                         ১০৫৪. মুহাম্মাদ ইবনু 'আবদুল আ'লা (রহ.) ..... আনাস (রাঃ) হতে বর্ণিত। নবী (সা.) বলেছেন: তোমরা যখন রুকূ করবে এবং সিজদা করবে তখন রুকূ এবং সিজদা পূর্ণরূপে আদায় করবে।                                                             সহীহ: উক্ত শব্দে ইমাম নাসায়ী এককভাবে বর্ণনা করেছেন; বুখারী ৭৪২, ৬৬৪৪; মুসলিম ৪২৫।
1055 | পরিচ্ছেদঃ ১৭: রুকূ হতে উঠার সময় হাত উঠানো                                                                                                                             হাদিস একাডেমি নাম্বারঃ ১০৫৫, আন্তর্জাতিক নাম্বারঃ                         ১০৫৬                                                                                                                                         ১০৫৫. সুওয়াইদ ইবনু নাসর (রহ.) ..... ‘আলকামাহ্ ইবনু ওয়ায়িল (রহ.) সূত্রে তার পিতা ওয়ায়িল ইবনু হুজর হতে বর্ণিত। তিনি বলেন, আমি রাসূলুল্লাহ (সা.)-এর পিছনে সালাত আদায় করেছি। আমি তাঁকে দেখেছি তিনি হাত উঠাতেন যখন সালাত শুরু করতেন আর যখন রুকূ করতেন এবং যখন “সামি আল্ল-হু লিমান হামিদাহ” (যে বান্দা আল্লাহর হামদ বা প্রশংসা করে আল্লাহ তার হা শ্রবণ করেন) বলতেন, এরূপে। (এ বলে হাদীসের অন্যতম রাবী) কয়স ইঙ্গিত করলেন দু' কানের দিকে।                                                             সহীহ: আবূ দাউদ ৭২৬, তিরমিযী ২৯২, ইবনু মাজাহ ৮৬৭, দারিমী ১৩৫৭, মুসনাদে হুমায়দী ৮৮৫, সহীহ ইবনু খুযায়মাহ ৪৭৭। [দ্রঃ ৮৮৯]।
1056 | পরিচ্ছেদঃ ১৮: রুকূ হতে উঠার সময় কানের লতি পর্যন্ত হাত উঠানো                                                                                                                             হাদিস একাডেমি নাম্বারঃ ১০৫৬, আন্তর্জাতিক নাম্বারঃ                         ১০৫৭                                                                                                                                         ১০৫৬. ইসমাঈল ইবনু মাস'উদ (রহ.) ..... মালিক ইবনু হুওয়াইরিস (রাঃ) হতে বর্ণিত। তিনি রাসূলুল্লাহ (সা.) -কে তাঁর উভয় হাত উঠাতে দেখেছেন। যখন তিনি রুকূ করলেন আর যখন তিনি রুকু হতে মাথা উঠালেন। এ সময় দু'হাত তার কানের লতি পর্যন্ত পৌঁছত।                                                             সহীহ: মুসলিম ৩৯১, আবু দাউদ ৭৪৫, ইবনু মাজাহ ৮৫৯, দারিমী ১২৫১। [দ্রঃ ৮৮০]
1057 | পরিচ্ছেদঃ ১৯: রুকূ হতে উঠার সময় কাঁধ পর্যন্ত হাত উঠানো                                                                                                                             হাদিস একাডেমি নাম্বারঃ ১০৫৭, আন্তর্জাতিক নাম্বারঃ                         ১০৫৮                                                                                                                                         ১০৫৭. ‘আমর ইবনু 'আলী (রহ.) ..... 'আবদুল্লাহ ইবনু উমার (রাঃ) হতে বর্ণিত। রাসূলুল্লাহ (সা.) যখন সালাত আরম্ভ করতেন তখন কাঁধ পর্যন্ত তাঁর দু' হাত উঠাতেন। আর যখন তিনি রুকূ হতে মাথা উঠাতেন তখনও এমন করতেন। যখন তিনি “সামি আল্ল-হু লিমান হামিদাহ” (যে বান্দা আল্লাহর হামদ বা প্রশংসা করে আল্লাহ তার হামদ শ্রবণ করেন) বলতেন, তখন “রব্বানা লাকাল হামদ” (হে আমাদের পালনকর্তা! প্রশংসা তোমারই জন্যে) বলতেন। আর তিনি দু' সিজদার মাঝে হাত উঠাতেন না।                                                             সহীহ: বুখারী ৭৩৫, মুসলিম ৩৯০, দারিমী ১২৫০। [দ্রঃ ৮৭৮]
1058 | পরিচ্ছেদঃ ২০: তা (হাত উঠানো) পরিত্যাগের অনুমতি                                                                                                                             হাদিস একাডেমি নাম্বারঃ ১০৫৮, আন্তর্জাতিক নাম্বারঃ                         ১০৫৯                                                                                                                                         ১০৫৮. মাহমূদ ইবনু গয়লান আল মারওয়াযী (রহ.) ..... ‘আবদুল্লাহ ইবনু মাসউদ (রাঃ) হতে বর্ণিত। তিনি বললেন, আমি কি তোমাদেরকে নিয়ে রাসূলুল্লাহ (সা.) -এর সালাতের ন্যায় সালাত আদায় করব না? এরপর তিনি সালাত আদায় করলেন, তখন তিনি একবারের অধিক হাত উঠাননি।                                                             সহীহ: আবু দাউদ ৭৪৮, তিরমিযী ২৫৭, নাসায়ী’র “সুনানুল কুবরা ১০৯৯। [দ্রঃ ১০২৬]
1059 | পরিচ্ছেদঃ ২১: রুকূ হতে মাথা উঠানোর সময় ইমাম কি বলবেন?                                                                                                                             হাদিস একাডেমি নাম্বারঃ ১০৫৯, আন্তর্জাতিক নাম্বারঃ                         ১০৬০                                                                                                                                         ১০৫৯. সুওয়াইদ ইবনু নাসর (রহ.) ..... ইবনু উমার (রাঃ) হতে বর্ণিত। রাসূলুল্লাহ (সা.) যখন সালাত শুরু করতেন, তখন তার দু'হাত কাঁধ পর্যন্ত উঠাতেন। আর যখন রুকূ'র জন্যে তাকবীর বলতেন এবং রুকু হতে তার মাথা উঠাতেন, তখন দু'হাত এরূপ উঠাতেন এবং বলতেন- “সামি আল্ল-হু লিমান হামিদাহ, রব্বানা ওয়া লাকাল হামদ” (যে বান্দা আল্লাহর হামদ বা প্রশংসা করে আল্লাহ তার হামদ বা প্রশংসা শ্রবণ করেন, হে আমাদের পালনকর্তা! প্রশংসা তোমারই জন্যে) আর সিজদায় এরূপ করতেন না।                                                             সহীহ: বুখারী ৭৩৫, মুসনাদে আহমাদ ৪৬৭৪, দারিমী ১২৫০। [দ্রঃ ৮৭৮]
1060 | পরিচ্ছেদঃ ২১: রুকূ হতে মাথা উঠানোর সময় ইমাম কি বলবেন?                                                                                                                             হাদিস একাডেমি নাম্বারঃ ১০৬০, আন্তর্জাতিক নাম্বারঃ                         ১০৬১                                                                                                                                         ১০৬০. ইসহাক ইবনু ইব্রাহীম (রহ.) ..... আবু হুরায়রাহ (রাঃ) হতে বর্ণিত। তিনি বলেন, রাসূলুল্লাহ (সা.) যখন রুকূ হতে মাথা উঠাতেন, তখন বলতেন- “আল্ল-হুম্মা রব্বানা- ওয়ালাকাল হামদ” (হে আল্লাহ, হে আমাদের পালনকর্তা! আর প্রশংসা তোমারই জন্যে)।                                                             সহীহ: বুখারী ৮০৩, মুসলিম ৩৯২। [দ্রঃ ১০২৩ নং হাদীসের সংক্ষিপ্তরূপ]
1061 | পরিচ্ছেদঃ ২২: মুক্তাদী যা বলবে                                                                                                                             হাদিস একাডেমি নাম্বারঃ ১০৬১, আন্তর্জাতিক নাম্বারঃ                         ১০৬২                                                                                                                                         ১০৬১. হান্নাদ ইবনু সারী (রহ.) ..... আনাস (রাঃ) হতে বর্ণিত। নবী (সা.) ঘোড়া হতে ডান কাতে পড়ে গেলেন। তখন লোকজন তাকে দেখবার জন্যে আসলেন। এমতাবস্থায় সালাতের সময় উপস্থিত হলো। তিনি (সা.) সালাত শেষ করে বললেন, ইমাম নিযুক্ত করা হয় এজন্য যে, তার অনুসরণ করা হবে। যখন সে রুকূ করবে তখন তোমরাও রুকূ করবে। আর যখন সে উঠবে তখন তোমরাও উঠবে। আর যখন ইমাম “সামি আল্ল-হু লিমান হামিদাহ” (যে বান্দা আল্লাহর হামদ বা প্রশংসা করে আল্লাহ তার হামদ শ্রবণ করেন)। বলবে তখন তোমরা “রব্বানা- ওয়ালাকাল হামদ” (হে আমাদের পালনকর্তা! আর প্রশংসা তোমারই জন্যে) বলবে।                                                             সহীহ: মুসলিম ৪১১, বায়হাকী (৩/৭৯)। [দ্রঃ ৭৯৪, ৭৯৮]
1062 | পরিচ্ছেদঃ ২২: মুক্তাদী যা বলবে                                                                                                                             হাদিস একাডেমি নাম্বারঃ ১০৬২, আন্তর্জাতিক নাম্বারঃ                         ১০৬৩                                                                                                                                         ১০৬২. মুহাম্মাদ ইবনু সালামাহ্ (রহ.) ..... রিফা'আহ্ ইবনু রাফি' (রাঃ) হতে বর্ণিত। তিনি বলেন, আমরা একদিন রাসূলুল্লাহ (সা.) -এর পিছনে সালাত আদায় করছিলাম। তিনি যখন রুকূ হতে মাথা উঠালেন। তখন বললেন, “সামি আল্ল-হু লিমান হামিদাহ (যে বান্দা আল্লাহর হামদ বা প্রশংসা করে আল্লাহ তার হামদ শ্রবণ করেন)। তাঁর পিছনে এক ব্যক্তি বলে উঠল- “রব্বানা- ওয়ালাকাল হামদু হামদান কাসীরন তইয়িবাম মুবা-রকান ফীহি” (হে আমাদের পালনকর্তা! অগণিত, উত্তম, বরকতময় যাবতীয় প্রশংসা একমাত্র তোমারই জন্যে।) রাসূলুল্লাহ (সা.) সালাত শেষ করে বললেন, এখন কে কথা বলল? সে ব্যক্তি বলল, হে আল্লাহর রসূল! আমি। রাসূলুল্লাহ (সা.) বললেন, আমি ত্রিশের উর্ধ্বে মালাক (ফেরেশতা)-কে দেখেছি তা নিয়ে তাড়াহুড়া করছে, কে তা সর্বাগ্রে লিখবে।                                                             সহীহ: বুখারী ৭৯৯, আবু দাউদ ৭৭০, সহীহ আবু দাউদ ৭৪৪।
1063 | পরিচ্ছেদঃ ২৩: মুক্তাদীর “রব্বানা- ওয়ালাকাল হামদ” বলা                                                                                                                             হাদিস একাডেমি নাম্বারঃ ১০৬৩, আন্তর্জাতিক নাম্বারঃ                         ১০৬৪                                                                                                                                         ১০৬৩. কুতায়বাহ্ (রহ.) ..... আবূ হুরায়রাহ (রাঃ) হতে বর্ণিত। রাসূলুল্লাহ (সা.) বলেন: যখন ইমাম “সামি আল্ল-হু লিমান হামিদাহ” (যে বান্দা আল্লাহর হামদ বা প্রশংসা করে আল্লাহ তার হামদ শ্রবণ করেন) বলেন, তখন তোমরা রব্বানা- ওয়ালাকাল হামদ” (হে আমাদের পালনকর্তা! আর প্রশংসা তোমারই জন্যে) বলবে। কেননা, যার কথা মালায়িকাহ্’র (ফেরেশতাগণের) কথার সাথে মিলে যাবে তার পূর্বকৃত গুনাহ মার্জনা করা হবে।                                                             সহীহ: বুখারী ৭৯৬, মুসলিম ৪০৯, তিরমিযী ২৬৭।
1064 | পরিচ্ছেদঃ ২৩: মুক্তাদীর “রব্বানা- ওয়ালাকাল হামদ” বলা                                                                                                                             হাদিস একাডেমি নাম্বারঃ ১০৬৪, আন্তর্জাতিক নাম্বারঃ                         ১০৬৫                                                                                                                                         ১০৬৪. ইসমাঈল ইবনু মাস্'ঊদ (রহ.) ..... আবূ মূসা আল আশআরী (রাঃ) হতে বর্ণিত। তিনি বলেন, নবী (সা.) আমাদের সামনে ভাষণ দিলেন এবং আমাদেরকে আমাদের কর্মপদ্ধতি শিক্ষা দিলেন, সালাত শিক্ষা দিলেন। তিনি বললেন, যখন তোমরা সালাত আদায় করবে, তোমরা তোমাদের কাতার সোজা করবে। অতঃপর তোমাদের একজন ইমামতি করবে। যখন ইমাম তাকবীর বলবে তখন তোমরাও তাকবীর বলবে। আর ইমাম যখন- “গয়রিল মাগযূবি ‘আলায়হিম ওয়ালায যো-ল্লীন” বলবে তখন তোমরা আ-মীন’ বলবে। তাহলে আল্লাহ তাআলা তা কবূল করবেন। আর ইমাম যখন ইমাম তাকবীর বলে রুকূ করবে তখন তোমরাও তাকবীর বলে রুকূ করবে। কেননা ইমাম রুকু করবে তোমাদের পূর্বে এবং রুকূ হতে উঠবে তোমাদের পূর্বে। নবী (সা.) বললেন, এটা তার পরিপূরক হবে। আর যখন ইমাম বলবে, “সামি আল্ল-হু লিমান হামিদাহ” তখন তোমরা বলবে “রব্বানা- ওয়ালাকাল হামদ”। আল্লাহ তা'আলা তোমাদের কথা শুনবেন। কারণ, আল্লাহ তা'আলা তাঁর নবীর ভাষায় বলেন, যে আল্লাহ তা'আলার প্রশংসা করে আল্লাহ তা শ্রবণ করেন। অতঃপর ইমাম যখন তাকবীর বলে সিজদায় যাবে তোমরাও তখন তাকবীর বলে সিজদায় যাবে। কারণ, ইমাম তোমাদের পূর্বে সিজদা করে আর তোমাদের পূর্বে মাথা উঠায়। নবী (সা.) বলেছেন: এটা তার পরিপূরক। আর যখন বৈঠকে বসবে তখন তোমাদের প্রথম কথা হবে - “আত্তাহিয়্যাতুত্ ত্বইয়িবা-তুস সালাওয়া-তু লিল্লা-হি সালা-মুন ‘আলায়কা আইয়ুহান নাবিয়ূ ওয়া রহমাতুল্ল-হি ওয়া বারাকাতুহু সালা-মুন ‘আলায়না- ওয়া ‘আলা- ‘ইবা-দিল্লা-হিস স-লিহীনা আশহাদু আল্লাইলা-হা ইল্লাল্লহু ওয়া আশহাদু আন্না মুহাম্মাদান আবদুহু ওয়া রসূলুহ।” (মৌখিক, শারীরিক ও আর্থিক যাবতীয় ‘ইবাদত আল্লাহর জন্যই। হে নবী! আপনার ওপর শান্তি (সালাম), আল্লাহর রহমত ও তার বরকত বর্ষণ হোক। আমাদের ওপর এবং আল্লাহর নেক বান্দাগণের ওপর শান্তি বর্ষণ হোক। আমি সাক্ষি দিচ্ছি যে, আল্লাহ ব্যতীত কোন সত্য উপাস্য নেই এবং আরো সাক্ষ্য দিচ্ছি যে, মুহাম্মাদ (সা.) তাঁর দাস ও প্রেরিত রসূল।)- এ সাতটি বাক্য হচ্ছে সালাতের অভিবাদন বা সম্মান।  সহীহ: মুসলিম ৭৯৯    অংশ ব্যতীত, আবু দাউদ ৯৭২, ইবনু মাজাহ ৯০১, দারিমী ১৩১২। সহীহ ইবনু খুযায়মাহ ১৫৮৪। [দ্রঃ ৮৩০]।
1065 | পরিচ্ছেদঃ ২৪: রুকূ হতে মাথা উঠানো ও সিজদা করার মাঝে সময়ের পরিমাণ                                                                                                                             হাদিস একাডেমি নাম্বারঃ ১০৬৫, আন্তর্জাতিক নাম্বারঃ                         ১০৬৬                                                                                                                                         ১০৬৫. ইয়াকুব ইবনু ইবরাহীম (রহ.) ..... বারা ইবনু ‘আযিব (রাঃ) হতে বর্ণিত। রাসূলুল্লাহ (সা.) -এর রুকূ', রুকূ হতে মাথা উঠানো এবং সিজদা ও সিজদার মধ্যে বসার সময় প্রায় এক সমান হত।                                                             সহীহ: বুখারী ৭৯২, মুসলিম ৪৭১, তিরমিযী ২৭৯।
1066 | পরিচ্ছেদঃ ২৫: রুকূ হতে দাঁড়িয়ে যা বলবে                                                                                                                             হাদিস একাডেমি নাম্বারঃ ১০৬৬, আন্তর্জাতিক নাম্বারঃ                         ১০৬৭                                                                                                                                         ১০৬৬. আবু দাউদ ও সুলায়মান ইবনু সায়ফ আল হাররানী (রহ.) ..... ইবনু আব্বাস (রাঃ) হতে বর্ণিত, নবী (সাঃ) যখন “সামি আল্ল-হু লিমান হামিদাহ” বলতেন, তখন তিনি বলতেন- “আল্ল-হুম্মা রব্বানা লাকাল হামদু। মিলআস সামাওয়াতি ওয়া মিলআল আরযি ওয়া মিলআ মাশি’তা মিন শাইয়িন বা’দু” (হে আমাদের রব আল্লাহ, তোমারই জন্য সকল প্রশংসা। আসমান ভর্তি, জমিন ভর্তি এবং তদুপরি তুমি আরো যা চাও তাও ভর্তি তোমার প্রশংসা।)।                                                             সহীহ: মুসলিম ৪৭৮।
1067 | পরিচ্ছেদঃ ২৫: রুকূ হতে দাঁড়িয়ে যা বলবে                                                                                                                             হাদিস একাডেমি নাম্বারঃ ১০৬৭, আন্তর্জাতিক নাম্বারঃ                         ১০৬৮                                                                                                                                         ১০৬৭. মুহাম্মাদ ইবনু ইসমাঈল ইবনু ইবরাহীম (রহ.) ..... ইবনু আব্বাস (রাঃ) হতে বর্ণিত। নবী (সা.) রুকূ'র পরে যখন সিজদা করতে ইচ্ছা করতেন তখন বলতেন- “আল্ল-হুম্মা রব্বানা- ওয়ালাকাল হামদু মিলআস সামাওয়াতি ওয়া মিলআল আরযি ওয়া মিলআ মাশি’তা মিন শাইয়িন বা’দু” (হে আমাদের রব আল্লাহ, আর তোমারই জন্য সকল প্রশংসা। আসমান ভর্তি, জমিন ভর্তি এবং তদুপরি তুমি আরো যা চাও তাও ভর্তি তোমার প্রশংসা।)।                                                             সহীহ: মুসলিম ৪৭৮।
1068 | পরিচ্ছেদঃ ২৫: রুকূ হতে দাঁড়িয়ে যা বলবে                                                                                                                             হাদিস একাডেমি নাম্বারঃ ১০৬৮, আন্তর্জাতিক নাম্বারঃ                         ১০৬৯                                                                                                                                         ১০৬৮. আমর ইবনু হিশাম আবূ উমাইয়্যাহ্ আল হাররানী (রহ.) ..... আবূ সাঈদ (রাঃ) হতে বর্ণিত। রাসূলুল্লাহ (সা.) যখন “সামি আল্ল-হু লিমান হামিদাহ” বলতেন, তখন বলতেন- “রব্বানা লাকাল হামদু মিলআস্ সামাওয়াতি ওয়া মিলআল আরযি ওয়া মিলআ মা- শি’তা মিন শাইয়িন বা’দু আহলাস্ সানা-য়ি ওয়াল মাজদি খয়রু মা- ক-লাল বাদু ওয়া কুল্লুনা- লাকা ‘আবদুল লা- মানি' আ লিমা- আত্বয়তা ওয়ালা- ইয়ানফা'উ যাল জাদ্দি মিনকাল জাদ্দ।” (হে আমাদের রব! তোমারই জন্য সকল প্রশংসা। আসমানসমূহ ভর্তি, জমিন ভর্তি এবং তদুপরি তুমি আরো যা চাও তাও ভর্তি তোমার প্রশংসা। হে প্রশংসা ও গৌরবের অধিকারী! বান্দার সবচেয়ে উত্তম কথা আর আমরা প্রত্যেকেই তোমার বান্দা, তুমি যা প্রদান কর তা রোধ করার কারো সাধ্য নেই। আর ধনবানের ধন তোমার ‘আযাব থেকে মুক্তি পেতে কোন উপকারে আসবে না।)।                                                             সহীহ: মুসলিম ৪৭৭, আবু দাউদ ৮৪৮।
1069 | পরিচ্ছেদঃ ২৫: রুকূ হতে দাঁড়িয়ে যা বলবে                                                                                                                             হাদিস একাডেমি নাম্বারঃ ১০৬৯, আন্তর্জাতিক নাম্বারঃ                         ১০৭০                                                                                                                                         ১০৬৯. হুমায়দ ইবনু মাস্'আদাহ্ (রহ.) ..... হুযায়ফাহ (রাঃ) হতে বর্ণিত। তিনি এক রাতে রাসূলুল্লাহ (সা.) -এর সাথে সালাত আদায় করেন। তিনি যখন তাকবীর বললেন, তখন তাকে বলতে শুনলেন- “আল্ল-হু আকবার যাল জাবারূতি ওয়াল মালাকূতি ওয়াল কিবরিয়া-য়ি ওয়াল ‘আযামাতি” (আল্লাহ মহান, যিনি প্রবল, সার্বভৌম ক্ষমতার অধিকারী, গর্ব ও মহাত্মের অধিকারী)। আর তিনি রুকূতে বলতেন- “সুবহা-না রব্বিয়াল ‘আযীম”, আর যখন রুকূ হতে মাথা উঠাতেন তখন বলতেন- “লিরব্বিল হামদু লিরব্বিল হামদু”, আর তিনি সিজদায় গিয়ে বলতেন- “সুবহা-না রব্বিয়াল আ'লা-“, আর দু' সিজদার মধ্যে বলতেন“রব্বিগফিরলী রব্বিগফিরলী", আর তার কিয়াম আর রুকূ হতে যখন মাথা উঠাতেন সে সময়, আর তার সিজদা আর দু' সিজদার মধ্যবর্তী সময় প্রায় সমান সমান হত।                                                             সহীহ: আবু দাউদ ৫৭৪, তিরমিযী’র “শামায়িল” ২৬২, ইবনু মাজাহ ৮৯৭।
1070 | পরিচ্ছেদঃ ২৬: রুকূ'র পরে কুনূত                                                                                                                             হাদিস একাডেমি নাম্বারঃ ১০৭০, আন্তর্জাতিক নাম্বারঃ                         ১০৭১                                                                                                                                         ১০৭০. ইসহাক ইবনু ইব্রাহীম (রহ.) ..... আনাস ইবনু মালিক (রাঃ) হতে বর্ণিত। তিনি বলেন, রাসূলুল্লাহ (সা.) একমাস পর্যন্ত রুকূ করার পর কুনূত পাঠ করেছেন, যাতে তিনি বদদু'আ করেছেন, রি’ল, যাকওয়ান এবং ‘উসাইয়্যাহ্ গোত্রের ওপর যারা আল্লাহ ও তাঁর রসূল (সা.)-এর নাফরমানী করেছে।                                                             সহীহ: বুখারী ৪০৯৪, মুসলিম ৬৭৭, ইওয়াউল গালীল ২/১৬১।
1071 | পরিচ্ছেদঃ ২৭: ফজরের সালাতে কুনূত                                                                                                                             হাদিস একাডেমি নাম্বারঃ ১০৭১, আন্তর্জাতিক নাম্বারঃ                         ১০৭২                                                                                                                                         ১০৭১. কুতায়বাহ্ (রহ.) ..... ইবনু সীরীন (রহ.) হতে বর্ণিত। আনাস ইবনু মালিক (রাঃ)-কে জিজ্ঞেস করা হলো, রাসূলুল্লাহ (সা.) কি ফজরের সালাতে কুনূত পাঠ করতেন? তিনি বললেন, হ্যা। তাঁকে বলা হলো, তা কি রুকূ'র পূর্বে না পরে? তিনি বললেন, রুকূ'র পরে।                                                             সহীহ: বুখারী ১০০১-১০০২, মুসলিম ৬৭৭, ইওয়াউল গালীল ২/১৬০।
1072 | পরিচ্ছেদঃ ২৭: ফজরের সালাতে কুনূত                                                                                                                             হাদিস একাডেমি নাম্বারঃ ১০৭২, আন্তর্জাতিক নাম্বারঃ                         ১০৭৩                                                                                                                                         ১০৭২. ইসমাঈল ইবনু মাসউদ (রহ.) ..... ইবনু সীরীন (রহ.) হতে বর্ণিত। তিনি বলেন, যারা রাসূলুল্লাহ (সা.)-এর সাথে ফজরের সালাত আদায় করতেন তাদের কেউ আমার কাছে রিওয়ায়াত করেছেন যে, যখন তিনি দ্বিতীয় রাকআতে “সামি আল্ল-হু লিমান হামিদাহ” বললেন, তখন কিছুক্ষণ দাঁড়ালেন।                                                             সহীহ: আবু দাউদ ১৪৪৬, সহীহ: আবূ দাউদ ১৩০০।
1073 | পরিচ্ছেদঃ ২৭: ফজরের সালাতে কুনূত                                                                                                                             হাদিস একাডেমি নাম্বারঃ ১০৭৩, আন্তর্জাতিক নাম্বারঃ                         ১০৭৪                                                                                                                                         ১০৭৩. মুহাম্মাদ ইবনু মানসূর (রহ.) ..... আবূ হুরায়রাহ (রাঃ) হতে বর্ণিত। তিনি বলেন, রাসূলুল্লাহ (সা.) ফজরের সালাতের দ্বিতীয় রাকআত হতে যখন মাথা উঠালেন তখন বললেন, হে আল্লাহ! ওয়ালীদ ইবনু ওয়ালীদ এবং সালামাহ্ ইবনু হিশাম, ‘আইয়্যাশ ইবনু আবূ রবীআহ এবং মক্কার দুর্বল মুসলিমদেরকে মুক্তি দাও। আর তুমি মুযার গোত্রের ওপর তোমার কঠিন ‘আযাব নাযিল কর। তাদের বছরগুলোকে ইউসুফ আলায়হিস-এর বছরগুলোর ন্যায় করে দাও।                                                             সহীহ: বুখারী ১০০৬, ৬২০০; মুসলিম ৬৭৫।
1074 | পরিচ্ছেদঃ ২৭: ফজরের সালাতে কুনূত                                                                                                                             হাদিস একাডেমি নাম্বারঃ ১০৭৪, আন্তর্জাতিক নাম্বারঃ                         ১০৭৫                                                                                                                                         ১০৭৪. ‘আমর ইবনু উসমান (রহ.) ..... সা'ঈদ ইবনু মুসাইয়্যাব এবং আবূ সালমাহ ইবনু আবদুর রহমান (রাঃ) হতে বর্ণিত। আবূ হুরায়রাহ (রাঃ) বর্ণনা করতেন, রাসূলুল্লাহ (সা.) সালাতে যখন “সামি আল্ল-হু লিমান হামিদাহ” বলতেন তখন দুআ করতেন। এরপর সিজদার পূর্বে তিনি দাঁড়িয়ে বলতেন, হে আল্লাহ! ওয়ালীদ ইবনু ওয়ালীদ, সালামাহ্ ইবনু হিশাম, ‘আইয়্যাশ ইবনু আবূ রবী'আহ্ এবং অসহায় মু'মিনদের নাযাত দাও। হে আল্লাহ! মুযার গোত্রের ওপর তোমার শাস্তি কঠিন কর। আর তাদের বছরগুলোকে তাদের জন্যে ইউসুফ আলায়হিস সালাম-এর বছরগুলোর ন্যায় করে দাও।” অতঃপর তিনি আল্লাহু আকবার' বলে সিজদা করতেন।                                                             সহীহ: বুখারী ১০০৬, ৬২০০; মুসলিম ৬৭৫।
1075 | পরিচ্ছেদঃ ২৮: যুহরের সালাতে কুনূত পাঠ করা                                                                                                                             হাদিস একাডেমি নাম্বারঃ ১০৭৫, আন্তর্জাতিক নাম্বারঃ                         ১০৭৬                                                                                                                                         ১০৭৫. সুলায়মান ইবনু সালম আল বালখী (রহ.) ... আবু হুরায়রাহ (রাঃ) হতে বর্ণিত। তিনি বলেন, আমি তোমাদের জন্যে রাসূলুল্লাহ (সা.) -এর সালাতকে নিকটবর্তী করে দিব। রাবী বলেন, আবূ হুরায়রাহ্ (রাঃ) কুনূত পাঠ করতেন যুহর, ‘ইশা এবং ফজরের সালাতের শেষ রাক'আতে “সামি আল্ল-হু লিমান হামিদাহ” বলার পরে। তিনি মু'মিনদের জন্যে দু'আ করতেন এবং কাফিরদের অভিসম্পাত করতেন।                                                             সহীহ: বুখারী ৭৯৭, মুসলিম ৬৭৬, সহীহ আবু দাউদ ১২৯৪।
1076 | পরিচ্ছেদঃ ২৯: মাগরিবের সালাতে কুনূত পাঠ করা                                                                                                                             হাদিস একাডেমি নাম্বারঃ ১০৭৬, আন্তর্জাতিক নাম্বারঃ                         ১০৭৭                                                                                                                                         ১০৭৬. ‘উবায়দুল্লাহ ইবনু ইবনু সাঈদ ও ‘আমর ইবনু ‘আলী (রহ.) ..... বারা ইবনু 'আযিব এর হতে বর্ণিত। নবী (সা.) ও কুনূত পাঠ করতেন ফজর এবং মাগরিবের সালাতে। আর ‘উবায়দুল্লাহ লাল-এর বর্ণনাতে “রাসূলুল্লাহ (সা.) ” শব্দ উল্লেখ আছে।                                                             সহীহ: মুসলিম ৬৭৮, আবু দাউদ ১৪৪১, তিরমিযী ৪০১-৪০২।
1077 | পরিচ্ছেদঃ ৩০: কুনূতে অভিসম্পাত করা                                                                                                                             হাদিস একাডেমি নাম্বারঃ ১০৭৭, আন্তর্জাতিক নাম্বারঃ                         ১০৭৮                                                                                                                                         ১০৭৭. মুহাম্মাদ ইবনুল মুসান্না (রহ.) ..... আনাস (রাঃ) হতে বর্ণিত, রাসূলুল্লাহ (সা.) একমাস পর্যন্ত কুনুত পাঠ করেন। শুবাহ্ বলেন, এতে তিনি কয়েকজন লোকের প্রতি অভিসম্পাত করেন। আর হিশাম বলেন, এতে তিনি ‘আরবের কতিপয় সম্প্রদায়ের ওপর বদদু'আ করেন। আর তিনি এ কুনূত রুকূ'র পরে পাঠ করেন। অতঃপর তা ত্যাগ করেন। আর অন্য এক বর্ণনায় আছে যে, নবী (সা.) এক মাস যাবৎ কুনূত পাঠ করেন যাতে তিনি রি’ল, যাকওয়ান ও লিহ্ইয়ান সম্প্রদায়ের ওপরে অভিসম্পাত করেন।                                                             সহীহ: বুখারী ১০০৩, ৩০৬৪, ৪০৮৯, ৪০৯০; মুসলিম ৬৭৭, ইবনু মাজাহ ১১৮৪।
1078 | পরিচ্ছেদঃ ৩১: কুনূতে মুনাফিকদের ওপর অভিসম্পাত                                                                                                                             হাদিস একাডেমি নাম্বারঃ ১০৭৮, আন্তর্জাতিক নাম্বারঃ                         ১০৭৯                                                                                                                                         ১০৭৮. ইসহাক ইবনু ইবরাহীম (রহ.) ..... সালিম সূত্রে তার পিতা আবদুল্লাহ ইবনু উমার (রাঃ) হতে বর্ণিত। নবী (সা.) যখন ফজরের সালাতে শেষ রাক'আতের রুকূ হতে মাথা উঠালেন তখন তিনি তাকে “হে আল্লাহ! অমুক অমুক ব্যক্তির ওপর অভিসম্পাত কর” বলে কতিপয় মুনাফিকের ওপর বদদু'আ করতে শুনেছেন। এ সময় আল্লাহ তা'আলা অবতীর্ণ করেন, “তিনি তাদের ওপর ক্ষমাশীল হবেন অথবা তাদের শাস্তি দিবেন, এ বিষয়ে তোমার করণীয় কিছু নেই; কারণ তারা অত্যাচারী”- (সূরাহ্ আ-লি ‘ইমরান ৩:১২৮)।                                                             সহীহ: বুখারী ৪০৬৯, ৪৫৫৯; নাসায়ী'র “সুনানুল কুবরা ১১০৭৫।
1079 | পরিচ্ছেদঃ ৩২: কুনূত পাঠ না করা                                                                                                                             হাদিস একাডেমি নাম্বারঃ ১০৭৯, আন্তর্জাতিক নাম্বারঃ                         ১০৮০                                                                                                                                         ১০৭৯. ইসহাক ইবনু ইব্রাহীম (রহ.) ..... আনাস (রাঃ) হতে বর্ণিত। রাসূলুল্লাহ (সা.)- কুনূত পড়েছেন একমাস, যাতে তিনি ‘আরবের সম্প্রদায়গুলো হতে কোন সম্প্রদায়ের ওপর বদদু'আ করেছিলেন। অতঃপর তা পরিত্যাগ করেন।                                                             সহীহ: বুখারী ৪০৮৯, মুসলিম ৬৭৭, ইওয়াউল গালীল ৪/১৬১। [দ্রঃ ১০৭৭]
1080 | পরিচ্ছেদঃ ৩২: কুনূত পাঠ না করা                                                                                                                             হাদিস একাডেমি নাম্বারঃ ১০৮০, আন্তর্জাতিক নাম্বারঃ                         ১০৮১                                                                                                                                         ১০৮০. কুতায়বাহ্ (রহ.) ..... আবূ মালিক আল আশজা'ঈ (রহ.)-এর সূত্রে তার পিতা হতে বর্ণিত। তিনি বলেন, আমি রাসূলুল্লাহ (সা.)-এর পিছনে সালাত আদায় করেছি। তিনি কুনূত পড়েননি। আর আবূ বাকর (রাঃ)-এর পিছনেও সালাত আদায় করেছি, তিনিও কুনূত পড়েননি। আর ‘উমার (রাঃ)-এর পিছনে সালাত আদায় করেছি, তিনিও কুনূত পড়েননি। উসমান (রাঃ)-এর পিছনে সালাত আদায় করেছি, তিনিও কুনুত পড়েননি। আর ‘আলী (রাঃ) -এর পিছনে সালাত আদায় করেছি, তিনিও কুনূত পড়েননি। এরপর বললেন, হে বৎস! এটা বিদ'আত (নতুন আবিষ্কৃত)।                                                             সহীহ: তিরমিযী ৪০২, ইবনু মাজাহ ১২৪১।
1081 | পরিচ্ছেদঃ ৩৩: সিজদার জন্যে পাথরের টুকরা ঠাণ্ডা করা                                                                                                                             হাদিস একাডেমি নাম্বারঃ ১০৮১, আন্তর্জাতিক নাম্বারঃ                         ১০৮২                                                                                                                                         ১০৮১. কুতায়বাহ্ (রহ.) ..... জাবির ইবনু আবদুল্লাহ (রাঃ) হতে বর্ণিত। তিনি বলেন, আমরা রাসূলুল্লাহ (সা.)-এর সাথে যুহরের সালাত আদায় করলাম। আমি এক মুষ্টি পাথর-টুকরা শীতল করার জন্যে হাতে নিলাম। অতঃপর আমি তা আমার অন্য হাতে নড়াচাড়া করতে লাগলাম। যখন আমি সিজদা করলাম তখন তা আমার কপাল রাখার জায়গায় রেখে দিলাম।                                                             হাসান: আবু দাউদ ৩৯৯, মুসনাদে আহমাদ ১৪৫৪৭, সহীহ আবু দাউদ ৪২৭, মিশকাত ১০১১।
1082 | পরিচ্ছেদঃ ৩৪: সিজদার জন্যে তাকবীর বলা                                                                                                                             হাদিস একাডেমি নাম্বারঃ ১০৮২, আন্তর্জাতিক নাম্বারঃ                         ১০৮৩                                                                                                                                         ১০৮২. ইয়াহইয়া ইবনু হাবীব ইবনু ‘আরাবী (রহ.) ..... মুতাররিফ (রহ.) হতে বর্ণিত। তিনি বলেন, আমি এবং ‘ইমরান ইবনু হুসায়ন, ‘আলী ইবনু আবূ ত্বালিব (রাঃ)-এর পিছনে সালাত আদায় করলাম। তিনি যখন সিজদা করলেন, তখন তাকবীর বললেন, আর যখন তিনি সিজদা হতে মাথা তুললেন, তখন তাকবীর বললেন। যখন দু' রাক'আতের পরে দাঁড়ালেন তখনও তাকবীর বললেন। সালাত শেষ হওয়ার পরে ‘ইমরান আমার হাত ধরে বললেন, তিনি [আলী (রাঃ)] আমাকে স্মরণ করিয়ে দিলেন, তিনি এমন একটি বাক্য বললেন, যার অর্থ হলো- মুহাম্মাদ (সাঃ)-এর সালাত।                                                             সহীহ: বুখারী ৭৮৬, মুসলিম (১/৩৩/২৯৫)।
1083 | পরিচ্ছেদঃ ৩৪: সিজদার জন্যে তাকবীর বলা                                                                                                                             হাদিস একাডেমি নাম্বারঃ ১০৮৩, আন্তর্জাতিক নাম্বারঃ                         ১০৮৪                                                                                                                                         ১০৮৩. ‘আমর ইবনু ‘আলী (রহ.) ..... ‘আবদুল্লাহ ইবনু মাস্'উদ (রাঃ) হতে বর্ণিত। তিনি বলেন, রাসূলুল্লাহ (সা.) প্রত্যেক নীচু হওয়ার সময় এবং ওপরে উঠার সময় তাকবীর বলতেন এবং তাঁর ডানে ও বামে সালাম করতেন। আর আবূ বাকর (রাঃ) এবং ‘উমার (রাঃ) তা করতেন।                                                             সহীহ: তিরমিযী ২৫৩, মুসনাদে আহমাদ ৩৬৬০।
1084 | পরিচ্ছেদঃ ৩৫: কিরূপে সিজদায় ঝুঁকবে?                                                                                                                             হাদিস একাডেমি নাম্বারঃ ১০৮৪, আন্তর্জাতিক নাম্বারঃ                         ১০৮৫                                                                                                                                         ১০৮৪. ইসমাঈল ইবনু মা'সউদ (রহ.) ..... হাকীম (রাঃ) হতে বর্ণিত। তিনি বলেন, আমি রাসূলুল্লাহ (সা.)-এর কাছে বাই’আত গ্রহণ করেছি এ কথার উপরে যে, আমি সোজা হয়ে দাঁড়ানো অবস্থা ছাড়া সিজদার জন্যে নীচু হব না।                                                             সনদ সহীহ: মুসনাদে আহমাদ ১৫৩৪৭।
1085 | পরিচ্ছেদঃ ৩৬: সিজদার জন্যে হাত উঠানো                                                                                                                             হাদিস একাডেমি নাম্বারঃ ১০৮৫, আন্তর্জাতিক নাম্বারঃ                         ১০৮৬                                                                                                                                         ১০৮৫. মুহাম্মাদ ইবনুল মুসান্না (রহ.) ..... মালিক ইবনু হুওয়াইরিস (রাঃ) হতে বর্ণিত। তিনি নবী (সা.)-কে সালাতে উভয় হাত উঠাতে দেখেছেন। যখন তিনি রুকূ করতেন, যখন রুকূ হতে তার মাথা তুলতেন আর যখন সিজদা করতেন এবং সিজদা হতে মাথা উঠাতেন তার দু'হাত তার উভয় কানের লতি বরাবর হত।                                                             সহীহ: মুসলিম ৩৯১, আবু দাউদ ৭৪৫, ইবনু মাজাহ ৮৫৯, ইরওয়াউল গালীল ২/৬৭।
1086 | পরিচ্ছেদঃ ৩৬: সিজদার জন্যে হাত উঠানো                                                                                                                             হাদিস একাডেমি নাম্বারঃ ১০৮৬, আন্তর্জাতিক নাম্বারঃ                         ১০৮৭                                                                                                                                         ১০৮৬. মুহাম্মাদ ইবনুল মুসান্না (রহ.) ..... মালিক ইবনু হুওয়াইরিস (রাঃ) হতে বর্ণিত। তিনি নবী (সা.) -কে সালাতে উভয় হাত উঠাতে দেখেছেন। অতঃপর তিনি পূর্ববৎ উল্লেখ করলেন।                                                             সহীহ: মুসলিম ৩৯১, আবু দাউদ ৭৪৫, ইবনু মাজাহ ৮৫৯। [দ্রঃ ১০৮৫]
1087 | পরিচ্ছেদঃ ৩৬: সিজদার জন্যে হাত উঠানো                                                                                                                             হাদিস একাডেমি নাম্বারঃ ১০৮৭, আন্তর্জাতিক নাম্বারঃ                         ১০৮৮                                                                                                                                         ১০৮৭. মুহাম্মাদ ইবনুল মুসান্না (রহ.) ..... মালিক ইবনু হুওয়াইরিস (রাঃ) হতে বর্ণিত। নবী (সা.) যখন সালাত আরম্ভ করতেন, এরপর তিনি অনুরূপ বর্ণনা করলেন, তাতে অতিরিক্ত বাড়িয়েছেন- আর যখন তিনি রুকু করলেন, এরূপ করলেন। আর যখন রুকূ হতে তাঁর মাথা উঠালেন, এরূপ করলেন, আর যখন তিনি সিজদা হতে স্বীয় মাথা তুললেন, অনুরূপ করলেন।                                                             সহীহ: মুসলিম ৩৯১, আবু দাউদ ৭৪৫, ইবনু মাজাহ ৮৫৯। [দ্রঃ ১০৮৫]
1088 | পরিচ্ছেদঃ ৩৭: সিজদায় যাবার সময় হাত না উঠানো                                                                                                                             হাদিস একাডেমি নাম্বারঃ ১০৮৮, আন্তর্জাতিক নাম্বারঃ                         ১০৮৯                                                                                                                                         ১০৮৮. মুহাম্মাদ ইবনু উবায়দ আল কূফী আল মুহারিবী (রহ.) ..... ইবনু উমার (রাঃ) হতে বর্ণিত। তিনি বলেন, রাসূলুল্লাহ (সা.) যখন সালাত আরম্ভ করতেন তখন তার দু'হাত উঠাতেন। আর যখন রুকূ' করতেন এবং রুকূ হতে (মাথা) উঠাতেন। আর তিনি সিজদায় এমন করতেন না।                                                             সহীহ: বুখারী ৭৩৮, মুসলিম ৩৯০। [দ্রঃ ৮৭৬]
1089 | পরিচ্ছেদঃ ৩৮: সিজদায় সর্বাগ্রে যে অঙ্গ জমিনে পৌছবে                                                                                                                             হাদিস একাডেমি নাম্বারঃ ১০৮৯, আন্তর্জাতিক নাম্বারঃ                         ১০৯০                                                                                                                                         ১০৮৯. হুসায়ন ইবনু ‘ঈসা আল কূমাসী আল বাসত্বামী (রহ.) ..... ওয়ায়িল ইবনু হুজুর (রাঃ) হতে বর্ণিত। তিনি বলেন, আমি রাসূলুল্লাহ (সা.)-কে দেখেছি, যখন তিনি সিজদা করতেন তখন তার দু'হাতের পূর্বে তার দু' হাঁটু (জমিনে) স্থাপন করতেন। আর যখন উঠতেন তখন হাঁটুর পূর্বে উভয় হাত উঠাতেন।  এই হাদিসটির বিষয়ে শায়খ আলবানী (রহ.) হাদীসটিকে য'ঈফ বলেছেন তথাপি শায়েখ শুয়াইব আরনাউত (রহ.) সহিহ বলেছেন।                                                             আবু দাউদ ৮৩৭, তিরমিযী ২৬৮, ইবনু মাজাহ ৮৮২। শায়খ আলবানী (রহ.) হাদীসটিকে য'ঈফ বলেছেন: ইবন মাজাহ ৮৮২।
1090 | পরিচ্ছেদঃ ৩৮: সিজদায় সর্বাগ্রে যে অঙ্গ জমিনে পৌছবে                                                                                                                             হাদিস একাডেমি নাম্বারঃ ১০৯০, আন্তর্জাতিক নাম্বারঃ                         ১০৯১                                                                                                                                         ১০৯০. কুতায়বাহ্ (রহ.) ..... আবূ হুরায়রাহ্ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: তোমাদের কেউ সালাতে বসতে চায় তখন সে এভাবে না বসে, যেভাবে উট বসে।                                                             সহীহ: আবু দাউদ ৮৪০, তিরমিযী ২৬৯, ইরওয়াউল গালীল ৩৫৭, সহীহ আবু দাউদ ৭৮৯, মিশকাত ৮৯৯।
1091 | পরিচ্ছেদঃ ৩৮: সিজদায় সর্বাগ্রে যে অঙ্গ জমিনে পৌছবে                                                                                                                             হাদিস একাডেমি নাম্বারঃ ১০৯১, আন্তর্জাতিক নাম্বারঃ                         ১০৯২                                                                                                                                         ১০৯১. হারূন ইবনু মুহাম্মাদ ইবনু বাক্কার ইবনু বিলাল (রহ.) ..... আবূ হুরায়রাহ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: তোমাদের কেউ যখন সিজদা করে তখন সে যেন হাঁটু স্থাপনের পূর্বে তার উভয় হাত স্থাপন করে। আর সে যেন উটের বসার মতো না বসে।                                                             সহীহ: আবু দাউদ ৮৪০, তিরমিযী ২৬৯, ইরওয়াউল গালীল ৩৫৭, সহীহ আবু দাউদ ৭৮৯, মিশকাত ৮৯৯।
1092 | পরিচ্ছেদঃ ৩৯: সিজদায় মুখমণ্ডলের সাথে উভয় হাত স্থাপন করা                                                                                                                             হাদিস একাডেমি নাম্বারঃ ১০৯২, আন্তর্জাতিক নাম্বারঃ                         ১০৯৩                                                                                                                                         ১০৯২. যিয়াদ ইবনু আইয়ূব (রহ.) ..... ইবনু উমার (রাঃ) হতে মারফূ' রূপে বর্ণিত। রাসূলুল্লাহ (সা.) বলেছেন: উভয় হাতও সিজদা করে যেরূপ মুখমণ্ডল সিজদা করে। অতএব, যখন তোমাদের কেউ তার মুখমণ্ডল স্থাপন করে তখন সে যেন তার উভয় হাত স্থাপন করে। আর যখন তা উঠাবে তখন উভয় হাতকেও উঠাবে।                                                             সহীহ: আবু দাউদ ৮৯২, মুসনাদে আহমাদ ৪৫০১, সহীহ ইবনু খুযায়মাহ ৬৩০, সহীহ: আবু দাউদ ৮৩১, ইরওয়াউল গালীল ৩১৩, মিশকাত ৫০৯।
1093 | পরিচ্ছেদঃ ৪০: কত অঙ্গের উপর সিজদা?                                                                                                                             হাদিস একাডেমি নাম্বারঃ ১০৯৩, আন্তর্জাতিক নাম্বারঃ                         ১০৯৪                                                                                                                                         ১০৯৩. কুতায়বাহ্ (রহ.) ..... ইবনু আব্বাস (রাঃ) হতে বর্ণিত। তিনি বলেন, নবী (সা.) আদিষ্ট হয়েছেন সাত অঙ্গের উপর সিজদা করতে। আর তার কাপড় ও চুল না গোটাতে।                                                             সহীহ: বুখারী ৮০৯, ৮১৫; মুসলিম ৪৯০, ইবনু মাজাহ ৮৮৩-৮৮৪।
1094 | পরিচ্ছেদঃ ৪১: (সাত অঙ্গের) এর ব্যাখ্যা                                                                                                                             হাদিস একাডেমি নাম্বারঃ ১০৯৪, আন্তর্জাতিক নাম্বারঃ                         ১০৯৫                                                                                                                                         ১০৯৪. কুতায়বাহ্ (রহ.) ..... ‘আব্বাস ইবনু আবদুল মুত্ত্বালিব (রাঃ) হতে বর্ণিত। তিনি রাসূলুল্লাহ (সা.) -কে বলতে শুনেছেন, যখন কোন বান্দা সিজদা করে তখন তার সপ্ত অঙ্গ সিজদা করে। তার মুখমণ্ডল, দু' হাতের তালু উভয় হাঁটু এবং তার দু' পা।                                                             সহীহ: মুসলিম ৪৯০, তিরমিযী ২৭২, ইবনু মাজাহ ৮৮৫।
1095 | পরিচ্ছেদঃ ৪২: ললাটের উপর সিজদা করা                                                                                                                             হাদিস একাডেমি নাম্বারঃ ১০৯৫, আন্তর্জাতিক নাম্বারঃ                         ১০৯৬                                                                                                                                         ১০৯৫. মুহাম্মাদ ইবনু সালামাহ্ ও হারিস ইবনু মিসকীন (রহ.) ..... আবু সাঈদ আল খুদরী (রাঃ) হতে বর্ণিত। তিনি বলেন, আমার দু’ চোখ রাসূলুল্লাহ (সা.) -এর কপালে এবং নাকের উপর পানি এবং কাদা মাটির চিহ্ন দেখেছে একুশ তারিখের সকালে। (সংক্ষিপ্ত)                                                             সহীহ: বুখারী ৬৬৯, ২০২৭; মুসলিম ১১৬৭, ইবনু মাজাহ ১৭৬৬।
1096 | পরিচ্ছেদঃ ৪৩: নাকের উপর সিজদাহ                                                                                                                             হাদিস একাডেমি নাম্বারঃ ১০৯৬, আন্তর্জাতিক নাম্বারঃ                         ১০৯৭                                                                                                                                         ১০৯৬. আহমাদ ইবনু আমর ইবনুস সারহ, ইউনুস ইবনু ‘আবদুল আ'লা ও হারিস ইবনু মিসকীন (রহ.) ..... ইবনু আব্বাস (রাঃ) হতে বর্ণিত। রাসূলুল্লাহ (সা.) বলেছেন: আমি আদিষ্ট হয়েছি সাত অঙ্গের উপর সিজদা করতে। আর যেন আমি চুল ও কাপড় না গোটাই (সে সাত অঙ্গ হচ্ছে) কপাল নাকসহ, উভয় হাত, দু' হাঁটু এবং দু' পা।                                                             সহীহ: বুখারী ৮১২, মুসলিম ৪৯০।
1097 | পরিচ্ছেদঃ ৪৪: দু’ হাতের উপর সিজদাহ                                                                                                                             হাদিস একাডেমি নাম্বারঃ ১০৯৭, আন্তর্জাতিক নাম্বারঃ                         ১০৯৮                                                                                                                                         ১০৯৭. ‘আমর ইবনু মানসূর আন্ নাসায়ী (রহ.) ..... ইবনু আব্বাস (রাঃ) সূত্রে নবী (সা.) হতে বর্ণিত। তিনি বলেন, আমি সাত অঙ্গের উপর সিজদা করতে আদিষ্ট হয়েছি। কপালের উপর, এ বলে তিনি নাকের দিকে ইঙ্গিত করলেন, দু' হাঁটু, দু' হাত এবং দু' পায়ের প্রান্তের উপরে।                                                             সহীহ: বুখারী ৮১২, মুসলিম ৪৯০, ইবুওয়াউল গালীল ৩১০।
1098 | পরিচ্ছেদঃ ৪৫: হাঁটুর উপর সিজদা                                                                                                                             হাদিস একাডেমি নাম্বারঃ ১০৯৮, আন্তর্জাতিক নাম্বারঃ                         ১০৯৯                                                                                                                                         ১০৯৮. মুহাম্মাদ ইবনু মানসূর আল মাক্কী ও ‘আবদুল্লাহ ইবনু মুহাম্মাদ ইবনু 'আবদুর রহমান আয যুহরী (রহ.) ..... ইবনু 'আব্বাস (রাঃ) হতে বর্ণিত। নবী (সা.) সাত অঙ্গের উপরে সিজদা করতে আদিষ্ট হয়েছেন এবং চুল ও কাপড় গোটাতে নিষেধ করা হয়েছে। ঐ সাত অঙ্গ হলো- দু'হাত, উভয় হাঁটু এবং পায়ের আঙ্গুলের কিনারা। সুফইয়ান বলেন, ইবনু তাউস তার দু'হাত তার কপালের উপরে রাখলেন এবং তা তার নাকের উপর ঘুরালেন এবং আমাদের বললেন, তা হলো একটা। তবে এ হাদীসের শব্দমালা মুহাম্মাদ ইবনু মানসূর-এর।                                                             সহীহ: বুখারী ৮১২, মুসলিম ৪৯০। [দ্রঃ ১০৯৬]
1099 | পরিচ্ছেদঃ ৪৬: উভয় পায়ের উপর সিজদা করা                                                                                                                             হাদিস একাডেমি নাম্বারঃ ১০৯৯, আন্তর্জাতিক নাম্বারঃ                         ১১০০                                                                                                                                         ১০৯৯. মুহাম্মাদ ইবনু আবদুল্লাহ ইবনু 'আবদুল হাকাম (রহ.) ..... ‘আব্বাস ইবনু আবদুল মুত্ত্বালিব (রাঃ) হতে বর্ণিত। তিনি রাসূলুল্লাহ (সা.)-কে বলতে শুনেছেন, যখন কোন বান্দা সিজদা করে তখন তার সাথে সাত অঙ্গ সিজদা করে, তার চেহারা, তার দু' হাতের তালু, দু' হাঁটু এবং দু' পা।                                                             সহীহ: মুসলিম ৪৯০, তিরমিযী ২৭২, ইবনু মাজাহ ৮৮৫। [দ্রঃ ১০৯৪]
1100 | পরিচ্ছেদঃ ৪৭: সিজদায় উভয় পায়ের পাতা খাড়া করে রাখা                                                                                                                             হাদিস একাডেমি নাম্বারঃ ১১০০, আন্তর্জাতিক নাম্বারঃ                         ১১০১                                                                                                                                         ১১০০. ইসহাক ইবনু ইবরাহীম (রহ.) ..... ‘আয়িশাহ্ (রাঃ) হতে বর্ণিত। তিনি বলেন, একরাতে আমি রাসূলুল্লাহ (সা.) -কে না পেয়ে তার নিকট পৌছে দেখি তিনি সিজদায় আছেন আর তার পায়ের পাতাদ্বয় খাড়া অবস্থায় আছে। আর তিনি বলছেন- “আল্ল-হুম্মা ইন্নী আ'উযু বিরিযা-কা মিন্ সাখাত্বিকা ওয়া বিমু'আফাতিকা মিন ‘উকূবাতিকা ওয়াবিকা মিনকা লা- উহসী সানা-আন ‘আলায়কা আনতা কামা- আসনায় ‘আলানাফসিকা” (হে আল্লাহ! নিশ্চয় আমি তোমার সন্তুষ্টির ওয়াসীলায় তোমার ক্রোধ থেকে, তোমার ক্ষমাশীলতার ওয়াসীলায় তোমার শাস্তি থেকে এবং তোমার সত্তার ওয়াসীলায় শাস্তি থেকে আশ্রয় প্রার্থনা করছি। আমি তোমার ওপর তোমার প্রশাংসা গুণে শেষ করতে পারি না, যেমন তুমি নিজের প্রশংসা নিজে করেছ।)                                                             সহীহ: মুসলিম ৪৮৬, আবু দাউদ ৮৭৯, ইবনু মাজাহ ৩৮৪১, সহীহ: আবু দাউদ ৮২৩। [দ্রঃ ১৬৯]
1101 | পরিচ্ছেদঃ ৪৮: সিজদায় উভয় পায়ের আঙ্গুল খাড়া করে রাখা                                                                                                                             হাদিস একাডেমি নাম্বারঃ ১১০১, আন্তর্জাতিক নাম্বারঃ                         ১১০২                                                                                                                                         ১১০১. মুহাম্মাদ ইবনু বাশশার (রহ.) ..... আবূ হুমায়দ আস সাইদী (রাঃ) হতে বর্ণিত। তিনি বলেন, নবী (সা.) যখন সিজদার জন্যে জমিনের দিকে ঝুঁকতেন, তখন তিনি তার দু’ বাহু উভয় বগল হতে পৃথক রাখতেন এবং তার পায়ের আঙ্গুল খাড়া করে রাখতেন। (সংক্ষিপ্ত)                                                             সহীহ: আবু দাউদ ৯৬৩, তিরমিযী ৩০৪, ইবনু মাজাহ ১০৬১। [দ্রঃ ১০৩৯]
1102 | পরিচ্ছেদঃ ৪৯: সিজদায় হাতের স্থান                                                                                                                             হাদিস একাডেমি নাম্বারঃ ১১০২, আন্তর্জাতিক নাম্বারঃ                         ১১০৩                                                                                                                                         ১১০২. আহমাদ ইবনু নাসিহ (রহ.) ..... ওয়ায়িল ইবনু হুজর (রাঃ) হতে বর্ণিত। তিনি বলেন, আমি মদীনায় এসে বললাম, আমি রাসূলুল্লাহ (সা.) -এর সালাত অবশ্যই প্রত্যক্ষ করব। তিনি তাকবীর বললেন এবং তার দু'হাত তুললেন যাতে দেখলাম তার বৃদ্ধাঙ্গুলিদ্বয় প্রায় তার কানের নিকটে। যখন তিনি রুকূ করতে ইচ্ছা করলেন তখন তাকবীর বললেন এবং তাঁর দু'হাত তুললেন। অতঃপর তাঁর মাথা উঠালেন এবং বললেন, “সামি আল্ল-হু লিমান হামিদাহ”। এরপর তাকবীর বললেন এবং সিজদা করলেন। তখন (সিজদাতে) তাঁর দু'হাত কানের ঐ জায়গায় ছিল যেখানে সালাত শুরু করার সময় ছিল।                                                             সহীহ: আবু দাউদ ৭২৬, তিরমিযী ২৯২, ইবনু মাজাহ ৮৬৭, দারিমী ১৩৫৭, মুসনাদে হুমায়দী ৮৮৫, সহীহ ইবনু খুযায়মাহ ৪৭৭। [দ্রঃ ৮৮৭, ৮৮৯, ১০৫৫]।
1103 | পরিচ্ছেদঃ ৫০: সিজদায় দু’বাহু বিছিয়ে দেয়ার উপর নিষেধাজ্ঞা                                                                                                                             হাদিস একাডেমি নাম্বারঃ ১১০৩, আন্তর্জাতিক নাম্বারঃ                         ১১০৪                                                                                                                                         ১১০৩. ইসহাক ইবনু ইব্রাহীম (রহ.) ..... আনাস (রাঃ)-এর সূত্রে রাসূলুল্লাহ (সা.) হতে বর্ণিত। তিনি বলেছেন, তোমাদের কেউ যেন সিজদায় তার দু'বাহু বিছিয়ে না দেয়, যেমন কুকুর বিছিয়ে দিয়ে থাকে।                                                             হাসান সহীহ: মুসনাদে আহমাদ ১৩১১৩।
1104 | পরিচ্ছেদঃ ৫১: সিজদা করার নিয়ম                                                                                                                             হাদিস একাডেমি নাম্বারঃ ১১০৪, আন্তর্জাতিক নাম্বারঃ                         ১১০৫                                                                                                                                         ১১০৪. ‘আলী ইবনু হুজুর আল মারওয়াযী (রহ.) ..... আবু ইসহাক (রহ.) হতে বর্ণিত। তিনি বলেন, বারা (রাঃ) আমাদেরকে সিজদার নিয়ম বর্ণনা করতে যেয়ে তাঁর দু’হাত মাটিতে স্থাপন করলেন এবং তাঁর নিতম্ব উঠিয়ে রাখলেন এবং বললেন, আমি রাসূলুল্লাহ (সা.) -কে এরূপ করতে দেখেছি।                                                             সনদ দর্বলঃ কারণ সনদে 'শারীক নামক বর্ণনাকারীর স্মৃতিশক্তি দুর্বল; আবু দাউদ ৮৯৬ মুসনাদে আহমাদ ১৮৭২৩, সহীহ ইবনু খুযায়মাহ ৬৪৬, য'ঈফ আবু দাউদ ১৫৯।
1105 | পরিচ্ছেদঃ ৫১: সিজদা করার নিয়ম                                                                                                                             হাদিস একাডেমি নাম্বারঃ ১১০৫, আন্তর্জাতিক নাম্বারঃ                         ১১০৬                                                                                                                                         ১১০৫. ‘আবদাহ্ ইবনু 'আবদুর রহীম আল মারওয়াযী (রহ.) ... বারা (রাঃ) হতে বর্ণিত। রাসূলুল্লাহ (সা.) যখন সালাত আদায় করতেন তখন প্রত্যেক অঙ্গ পৃথক পৃথক রাখতেন।                                                             সহীহ: সহীহ ইবনু খুযায়মাহ ৬৪৭, সহীহ আবু দাউদ ৮৩৬।
1106 | পরিচ্ছেদঃ ৫১: সিজদা করার নিয়ম                                                                                                                             হাদিস একাডেমি নাম্বারঃ ১১০৬, আন্তর্জাতিক নাম্বারঃ                         ১১০৭                                                                                                                                         ১১০৬. কুতায়বাহ্ (রহ.) ..... ‘আবদুল্লাহ ইবনু মালিক ইবনু বুহায়নাহ (রাঃ) হতে বর্ণিত। রাসূলুল্লাহ (সা.) যখন সালাত আদায় করতেন তখন তাঁর দু'হাত এভাবে পৃথক রাখতেন যে, তার বগলের শুভ্রতা দেখা যেত।                                                             সহীহ: বুখারী ৩৯০, মুসলিম ৪৯৫, ইওয়াউল গালীল ৩৫৯।
1107 | পরিচ্ছেদঃ ৫১: সিজদা করার নিয়ম                                                                                                                             হাদিস একাডেমি নাম্বারঃ ১১০৭, আন্তর্জাতিক নাম্বারঃ                         ১১০৮                                                                                                                                         ১১০৭. মুহাম্মাদ ইবনু 'আবদুল্লাহ ইবনু বাযী (রহ.) ..... আবূ হুরায়রাহ্ (রাঃ) হতে বর্ণিত। তিনি বলেন, আমি যদি রাসূলুল্লাহ (সা.)-এর সামনে থাকতাম (যখন তিনি সিজদায় থাকতেন) তা হলে তাঁর বগল দেখতে পেতাম। (এই পরিমাণ তিনি দু'বাহুকে খোলা রাখতেন)। আবূ মিজলায বলেন, (আবু হুরায়রাহ) এ কথা বলার কারণ হলো, তিনি সালাতে ছিলেন (তাই দেখতে পাননি)।                                                             সহীহ: আবু দাউদ ৭৪৭, সহীহ আবু দাউদ ৭৩১।
1108 | পরিচ্ছেদঃ ৫১: সিজদা করার নিয়ম                                                                                                                             হাদিস একাডেমি নাম্বারঃ ১১০৮, আন্তর্জাতিক নাম্বারঃ                         ১১০৯                                                                                                                                         ১১০৮. ‘আলী ইবনু হুজুর (রহ.) ..... ‘উবায়দুল্লাহ ইবনু আবদুল্লাহ সূত্রে তার পিতা আবদুল্লাহ ইবনু আকরাম (রাঃ) হতে বর্ণিত। তিনি বলেন, আমি রাসূলুল্লাহ (সা.) -এর সাথে সালাত আদায় করেছি। তিনি যখন সিজদা করতেন তখন আমি তার বগলের শুভ্রতা দেখতে পেতাম।                                                             সহীহ: তিরমিযী ২৭৪, ইবনু মাজাহ ৮৮১, মুসনাদে হুমায়দী ৯২৩।
1109 | পরিচ্ছেদঃ ৫২: সিজদায় অঙ্গ পৃথক করে রাখা                                                                                                                             হাদিস একাডেমি নাম্বারঃ ১১০৯, আন্তর্জাতিক নাম্বারঃ                         ১১১০                                                                                                                                         ১১০৯. কুতায়বাহ্ (রহ.) ..... মায়মূনাহ (রাঃ) হতে বর্ণিত। নবী (সা.) যখন সিজদা করতেন তখন তার দু'হাত পৃথক রাখতেন। এমনকি যদি একটি বকরীর বাচ্চা তার দু'হাতের নীচ দিয়ে যেতে চাইতো, যেতে পারত।                                                             সহীহ: মুসলিম ৪৯৬, আবু দাউদ ৮৯৮, ইবনু মাজাহ ৮৮০, সহীহ: আবু দাউদ ৮৩৫।
1110 | পরিচ্ছেদঃ ৫৩: সিজদায় মধ্যপন্থা অবলম্বন করা                                                                                                                             হাদিস একাডেমি নাম্বারঃ ১১১০, আন্তর্জাতিক নাম্বারঃ                         ১১১১                                                                                                                                         ১১১০. ইসহাক ইবনু ইব্রাহীম ও ইসমা’ঈল ইবনু মাস্'উদ (রহ.) ..... আনাস (রাঃ)-এর সূত্রে রাসূলুল্লাহ (সা.) হতে বর্ণিত। তিনি বলেছেন, তোমরা সিজদায় মধ্যপন্থা অবলম্বন কর। তোমাদের কেউ যেন, তার দু'বাহু কুকুরের ন্যায় বিছিয়ে না রাখে।                                                             সহীহ: বুখারী ৫৩২, মুসলিম (১/২৩৩)। [দ্রঃ ১০২৮, ১১০৩]
1111 | পরিচ্ছেদঃ ৫৪: সিজদায় পিঠ সোজা রাখা                                                                                                                             হাদিস একাডেমি নাম্বারঃ ১১১১, আন্তর্জাতিক নাম্বারঃ                         ১১১২                                                                                                                                         ১১১১. ‘আলী ইবনু খশরম আল মারওয়াযী (রহ.) ..... আবূ মাস্'উদ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: ঐ সালাত যথেষ্ট হবে না, যে সালাতে কোন ব্যক্তি রুকূ ও সিজদায় তার পিঠ সোজা রাখে না।                                                             সহীহ: আবু দাউদ ৮৫৫, ইবনু মাজাহ ৮৭০, তিরমিযী ২৬৫। [দ্রঃ ২০২৭]
1112 | পরিচ্ছেদঃ ৫৫: কাকের ন্যায় ঠোকর মারার প্রতি নিষেধাজ্ঞা                                                                                                                             হাদিস একাডেমি নাম্বারঃ ১১১২, আন্তর্জাতিক নাম্বারঃ                         ১১১৩                                                                                                                                         ১১১২. মুহাম্মাদ ইবনু আবদুল্লাহ ইবনু আবদুল হাকাম (রহ.)…. আব্দুর রহমান ইবনু শিবল (রাঃ) হতে বর্ণিত। রাসূলুল্লাহ (সা.) তিনটি কাজ হতে বারণ করেছেন। কাকের ন্যায় ঠোকর মারা হতে, চতুষ্পদ পশুর ন্যায় হাত বিছিয়ে দেয়া হতে এবং কোন ব্যক্তির একস্থানকে সালাতের জন্যে নির্দিষ্ট করা হতে যেমন উট কোন স্থান নির্দিষ্ট করে নেয়।                                                             হাসান: আবু দাউদ ৮৬২, ইবনু মাজাহ ১৪২৯।
1113 | পরিচ্ছেদঃ ৫৬: সিজদায় চুল গোটানোর প্রতি নিষেধাজ্ঞা                                                                                                                             হাদিস একাডেমি নাম্বারঃ ১১১৩, আন্তর্জাতিক নাম্বারঃ                         ১১১৪                                                                                                                                         ১১১৩. হুমায়দ ইবনু মাস’আদাহ আল বাসরী (রহ.)…. ইবনু আব্বাস (রাঃ) হতে বর্ণিত। রাসূলুল্লাহ (সা.) বলেছেনঃ আমি সাত অঙ্গে সিজদা করতে এবং সালাতে চুল অথবা কাপড় না গোটাতে আদিষ্ট হয়েছি।                                                             সহীহ: বুখারী ৮০৯, মুসলিম (১/২৭৭/৩৫৪)। [দ্রঃ ১০৯৩]
1114 | পরিচ্ছেদঃ ৫৭: চুলে বেণী করে সালাত আদায়কারীর উদাহরণ                                                                                                                             হাদিস একাডেমি নাম্বারঃ ১১১৪, আন্তর্জাতিক নাম্বারঃ                         ১১১৫                                                                                                                                         ১১১৪. আমর ইবনু সাওওয়াদ ইবনুল আসওয়াদ ইবনু আমর আস সারহ (রহ.)… আবদুল্লাহ ইবনু ‘আব্বাস (রাঃ) হতে বর্ণিত। তিনি আবদুল্লাহ ইবনু হারিসকে সালাত আদায় করতে দেখলেন। তখন তার মাথা পশ্চাৎ দিক হতে বেণী করা ছিল। তিনি দাঁড়িয়ে তা খুলতে লাগলেন। সালাত শেষ করে তিনি (আবদুল্লাহ ইবনু হারিস) ইবনু আব্বাস-এর দিকে ফিরে বললেন, আমার মাথার সঙ্গে তোমার কি সম্পর্ক তিনি বললেন, আমি রাসূলুল্লাহ (সা.) -কে বলতে শুনেছি, এর উদাহরণ ঐ ব্যক্তির ন্যায়, যে সালাত আদায় করে আর তার দু' হাত কাধের সাথে বাঁধা থাকে।                                                             সহীহ: মুসলিম ৪৯২, আবু দাউদ ৬৪৭, সহীহ: আবু দাউদ ৬৫৪।
1115 | পরিচ্ছেদঃ ৫৮: সিজদায় কাপড় গোটানোর উপর নিষেধাজ্ঞা                                                                                                                             হাদিস একাডেমি নাম্বারঃ ১১১৫, আন্তর্জাতিক নাম্বারঃ                         ১১১৬                                                                                                                                         ১১১৫. মুহাম্মাদ ইবনু মানসূর আল মাক্কী (রহ.) ..... ইবনু আব্বাস (রাঃ) হতে বর্ণিত। তিনি বলেন, নবী (সা.) আদিষ্ট হয়েছেন সাত অঙ্গের উপর সিজদা করতে এবং তাঁকে নিষেধ করা হয়েছে চুল ও কাপড় গোটাতে।                                                             সহীহ: বুখারী ৮০৯, মুসলিম ৪৯০। [দ্রঃ ১০৯৩]
1116 | পরিচ্ছেদঃ ৫৯: কাপড়ের উপর সিজদা করা                                                                                                                             হাদিস একাডেমি নাম্বারঃ ১১১৬, আন্তর্জাতিক নাম্বারঃ                         ১১১৭                                                                                                                                         ১১১৬. সুওয়াইদ ইবনু নাসর (রহ.) ..... আনাস (রাঃ) হতে বর্ণিত। তিনি বলেন, আমরা যখন দুপুরে (যোহরের সালাত) রাসূলুল্লাহ (সা.)-এর পিছনে সালাত আদায় করতাম তখন আমরা উত্তাপ হতে রক্ষা পাবার জন্যে আমাদের কাপড়ের উপরে সিজদা করতাম।                                                             সহীহ: বুখারী ৩৮৫, ৫৪২; মুসলিম ৬২০, ইবনু মাজাহ ১০৩৩।
1117 | পরিচ্ছেদঃ ৬০: সিজদা পূর্ণ করার আদেশ                                                                                                                             হাদিস একাডেমি নাম্বারঃ ১১১৭, আন্তর্জাতিক নাম্বারঃ                         ১১১৮                                                                                                                                         ১১১৭. ইসহাক ইবনু ইবরাহীম (রহ.) ..... আনাস (রাঃ)-এর সূত্রে রাসূলুল্লাহ (সা.) হতে বর্ণিত। তিনি বলেছেন, তোমরা রুকূ' এবং সিজদা পূর্ণভাবে আদায় কর। আল্লাহর কসম! আমি তোমাদেরকে আমার পিছন হতে তোমাদের রুকূ'তে এবং তোমাদের সিজদায় দেখে থাকি।                                                             সহীহঃ বুখারী ৫৩২, ৬৬৪৪; মুসলিম ৪২৫। [দ্রঃ ১০২৮]
1118 | পরিচ্ছেদঃ ৬১: সিজদায় কুরআন পাঠ করার প্রতি নিষেধাজ্ঞা                                                                                                                             হাদিস একাডেমি নাম্বারঃ ১১১৮, আন্তর্জাতিক নাম্বারঃ                         ১১১৯                                                                                                                                         ১১১৮. আবূ দাউদ ও সুলায়মান ইবনু সায়ফ (রহ.) ..... ‘আলী ইবনু আবূ ত্বালিব (রাঃ) হতে বর্ণিত। তিনি বলেন, আমার বন্ধু আমাকে তিনটি কাজ হতে বারণ করেছেন। আমি বলি না যে, লোকেদের নিষেধ করেছেন। তিনি আমাকে নিষেধ করেছেন সোনার আংটি পরিধান করতে, রেশম মিশ্রিত কাপড়, কুসুম রংয়ের কাপড় এবং গাঢ় লাল রংয়ের কাপড় পরিধান করতে। আর আমি যেন রুকূ এবং সিজদা অবস্থায় কুরআন তিলাওয়াত না করি।                                                             সহীহঃ মুসলিম ৪৮০। [দ্রঃ ১০৪২]
1119 | পরিচ্ছেদঃ ৬১: সিজদায় কুরআন পাঠ করার প্রতি নিষেধাজ্ঞা                                                                                                                             হাদিস একাডেমি নাম্বারঃ ১১১৯, আন্তর্জাতিক নাম্বারঃ                         ১১২০                                                                                                                                         ১১১৯. আহমাদ ইবনু আমর ইবনু সারহ ও হারিস ইবনু মিসকীন (রহ.) ..... ‘আলী (রাঃ) হতে বর্ণিত। তিনি বলেন, রাসূলুল্লাহ (সা.) আমাকে নিষেধ করেছেন, রুকূ এবং সিজদা অবস্থায় কুরআন পাঠ করতে।                                                             সহীহঃ মুসলিম ৪৮০, আবূ দাউদ ৪০৫০, তিরমিযী ১৭৩৭।
1120 | পরিচ্ছেদঃ ৬২: সিজদায় বেশি বেশি দু'আ করার নির্দেশ                                                                                                                             হাদিস একাডেমি নাম্বারঃ ১১২০, আন্তর্জাতিক নাম্বারঃ                         ১১২১                                                                                                                                         ১১২০. আলী ইবনু হুজর আল মারওয়াযী (রহ.)…. আবদুল্লাহ ইবনু আব্বাস (রাঃ) হতে বর্ণিত। তিনি বলেন, রাসূলুল্লাহ (সা.) যে অসুখে ইন্তিকাল করেন, সে অসুস্থ অবস্থায় তিনি পর্দা উঠালেন, তখন তাঁর মাথায় পট্টি বাঁধা ছিল। তিনি বললেন, হে আল্লাহ! আমি পৌছে দিয়েছি, এ কথা তিনবার বললেন। বস্তুত যথার্থ স্বপ্ন ছাড়া নুবুওয়াতের সুসংবাদ হতে আর কিছুই বাকি রইল না। বান্দা তা দেখে থাকে অথবা তাকে তা দেখানো হয়। তোমরা শুনে রাখ, আমাকে রুকূ এবং সিজদায় কিরাআত হতে বারণ করা হয়েছে। অতএব যখন তোমরা রুকূ করবে তখন তোমাদের রবের মাহাত্ম বর্ণনা করবে। আর যখন তোমরা সিজদা করবে তখন তোমরা বেশি পরিমাণে দু'আ করার চেষ্টা করবে। কারণ, এটাই তোমাদের দু'আ কবুলের উপযুক্ত সময়।                                                             সহীহ: মুসলিম (১/২১২)। [দ্রঃ ১০৪৫]
1121 | পরিচ্ছেদঃ ৬৩: সিজদায় দুআ করা                                                                                                                             হাদিস একাডেমি নাম্বারঃ ১১২১, আন্তর্জাতিক নাম্বারঃ                         ১১২২                                                                                                                                         ১১২১. হান্নাদ ইবনু সারী (রহ.) ..... ইবনু আব্বাস (রাঃ) হতে বর্ণিত। তিনি বলেন, আমি আমার খালা মায়মূনাহ্ বিনতু হারিস (রাঃ)-এর নিকট রাত যাপন করলাম। রাসূলুল্লাহ (সা.) ও তাঁর নিকট রাত যাপন করলেন। আমি তাকে দেখলাম, তিনি (সা.) তার প্রয়োজনে উঠে দাঁড়ালেন। তিনি পানির পাত্রের নিকট এসে তার ঢাকনা খুললেন। এরপর তিনি উযূর মঝে আবার উযূ করলেন। পরে তিনি তার বিছানায় এসে নিদ্রা গেলেন। এরপর তিনি আবার ঘুম হতে জাগ্রত হলেন এবং পানির পাত্রের কাছে এসে তার ঢাকনা খুলে পূর্ণ উযূ করলেন (সালাতের উযূর ন্যায়)। অতঃপর দাঁড়িয়ে সালাত আদায় করলেন এবং তিনি তার সিজদায় বলেছিলেন - “আল্ল-হুম্মাজ আল ফী কলবী নূরন ওয়াজ'আল ফী সাম'ঈ নূরন ওয়াজ’আল ফী বাসারী নূরন ওয়াজ’আল মিন তাহতী নূরন ওয়াজ’আল মিন ফাওকী নূরন ওয়া’আন ইয়ামীনী নূরন ওয়া'আন ইয়াসা-রী নূরন ওয়াজ আল আমা-মী নূরন ওয়াজ আল খলফী নূরন ওয়া আ'যিম লী নূরন” (হে আল্লাহ! আমার হৃদয়ে, আমার কর্ণে, আমার চক্ষুতে, আমার উর্ধ্বে ও নিম্নে, আমার ডানে ও বামে, আমার সামনে ও পিছনে জ্যোতি প্রদান কর, আর আমাকে অধিক অধিক নূর (জ্যোতি) দান কর)। অতঃপর তিনি (সা.) নিদ্রা গেলেন, এমন কি তিনি নাকের শব্দ করলেন। পরে বিলাল (রাঃ) এসে তাকে সালাতের জন্যে জাগালেন।                                                             সহীহ: বুখারী ৬৩১৬, মুসলিম ৭৬৩।
1122 | পরিচ্ছেদঃ ৬৪: সিজদায় অন্য প্রকার দু'আ                                                                                                                             হাদিস একাডেমি নাম্বারঃ ১১২২, আন্তর্জাতিক নাম্বারঃ                         ১১২৩                                                                                                                                         ১১২২. সুওয়াইদ ইবনু নাসর (রহ.) ..... ‘আয়িশাহ্ (রাঃ) হতে বর্ণিত। তিনি বলেন, রাসূলুল্লাহ (সা.) রুকূ এবং সিজদায় বলতেন- “সুবহা-নাকা আল্ল-হুম্মা রব্বানা- ওয়াবিহামদিকা আল্ল-হুম্মাগফিরলী” (হে আল্লাহ! আমাদের প্রতিপালক আমি তোমার প্রশংসাসহ পবিত্রতা ঘোষণা করছি, হে আল্লাহ! তুমি আমাকে ক্ষমা করো।) এর দ্বারা তিনি কুরআনের মর্ম বর্ণনা করতেন।                                                             সহীহ: বুখারী ৭৯৪, মুসলিম ৪৮৪, ইবনু মাজাহ ৮৮৯। [দ্রঃ ১০৪৭]
1123 | পরিচ্ছেদঃ ৬৫: সিজদায় অন্য প্রকার দুআ                                                                                                                             হাদিস একাডেমি নাম্বারঃ ১১২৩, আন্তর্জাতিক নাম্বারঃ                         ১১২৪                                                                                                                                         ১১২৩. মাহমূদ ইবনু গয়লান (রহ.) ..... ‘আয়িশাহ্ (রাঃ) হতে বর্ণিত। তিনি বলেন, রাসূলুল্লাহ (সা.) রুকূ এবং সিজদায় বলতেন- “সুবহা-নাকা আল্ল-হুম্মা রব্বানা- ওয়াবিহামদিকা আল্ল-হুম্মাগফিলী” (হে আল্লাহ! আমাদের প্রতিপালক আমি তোমার প্রশংসাসহ পবিত্রতা ঘোষণা করছি, হে আল্লাহ! তুমি আমাকে ক্ষমা করো।) এর মাধ্যমে তিনি কুরআনের মর্ম বর্ণনা করতেন।                                                             সহীহ: বুখারী ৭৯৪, মুসলিম ৪৮৪, ইবনু মাজাহ ৮৮৯। [দ্রঃ ১০৪৭]
1124 | পরিচ্ছেদঃ ৬৬: সিজদায় অন্য প্রকার দু'আ                                                                                                                             হাদিস একাডেমি নাম্বারঃ ১১২৪, আন্তর্জাতিক নাম্বারঃ                         ১১২৫                                                                                                                                         ১১২৪. মুহাম্মাদ ইবনু কুদামাহ (রহ.) ..... ‘আয়িশাহ্ (রাঃ) হতে বর্ণিত। (একরাতে) আমি রাসূলুল্লাহ (সা.)-কে তার বিছানায় না পেয়ে হাতড়িয়ে সন্ধান করতে লাগলাম। আমি মনে করেছিলাম তিনি তাঁর কোন দাসীর কাছে গিয়ে থাকবেন। এমতাবস্থায় আমার হাত তার উপর পড়ল, তখন তিনি সিজদায় থেকে বলেছিলেন- “আল্ল-হুম্মাগফিরলী লী মা- আসরারতু ওয়ামা- আ' লানতু” (হে আল্লাহ! তুমি আমার গোপনে ও প্রকাশ্যে কৃত অপরাধ ক্ষমা কর)।                                                             সহীহ: মুসনাদে আহমাদ ২৫১৮৩।
1125 | পরিচ্ছেদঃ ৬৬: সিজদায় অন্য প্রকার দু'আ                                                                                                                             হাদিস একাডেমি নাম্বারঃ ১১২৫, আন্তর্জাতিক নাম্বারঃ                         ১১২৬                                                                                                                                         ১১২৫. মুহাম্মাদ ইবনুল মুসান্না (রহ.) ..... ‘আয়িশাহ (রাঃ) হতে বর্ণিত। তিনি বলেন, আমি রাসূলুল্লাহ (সা.) -কে না পেয়ে মনে করলাম তিনি হয়ত তার কোন দাসীর কাছে গিয়ে থাকবেন। তাঁকে খুঁজে দেখলাম, তিনি সিজদারত অবস্থায় বলছেন- “রব্বিগফিরলী মা- আসরারতু ওয়ামা- আ'লানতু” (হে আমার প্রতিপালক! তুমি আমার গোপনে ও প্রকাশ্যে কৃত অপরাধ ক্ষমা কর)।                                                             সহীহ: মুসনাদে আহমাদ ২৫১৮৩।
1126 | পরিচ্ছেদঃ ৬৭: সিজদায় অন্য প্রকার দু'আ                                                                                                                             হাদিস একাডেমি নাম্বারঃ ১১২৬, আন্তর্জাতিক নাম্বারঃ                         ১১২৭                                                                                                                                         ১১২৬. ‘আমর ইবনু ‘আলী (রহ.) ..... ‘আলী (রাঃ) হতে বর্ণিত। রাসূলুল্লাহ (সা.) যখন সিজদা করতেন, তখন বলতেন - “আল্ল-হুম্মা লাকা সাজাদতু ওয়াবিকা আ-মানতু ওয়ালাকা আসালামতু ওয়া আনতা রব্বী সাজাদা ওয়াজহী লিল্লাযী খলাকাহ ওয়া সওওয়ারাহু ওয়া শাক্কা সাম্ আহূ ওয়া বাসারাহূ তাবা-রকাল্ল-হূ আহসানুল খলিকীন।” (হে আল্লাহ! আমি তোমারই জন্য সিজদা করেছি, আমি তোমারই প্রতি ঈমান এনেছি, আমি তোমার নিকটেই আত্মসমর্পণ করেছি, তুমি আমার রব। আমার মুখমণ্ডল তার উদ্দেশে সিজদাবনত হল, যিনি তা সৃষ্টি করেছেন ওর আকৃতি দান করেছেন এবং তার চক্ষু ও কর্ণকে উদগত করেছেন। সুতরাং সুনিপুণ স্রষ্টা আল্লাহ কত মহান!)।                                                             সহীহ: মুসলিম ৭৭১, আবু দাউদ ৭৬০, তিরমিযী ২৬৬, মুসনাদে আহমাদ ২৫১৮৩, দারাকুত্বনী ১২৩৮। [দ্রঃ ৮৯৭]
1127 | পরিচ্ছেদঃ ৬৮: সিজদায় অন্য প্রকার দু'আ                                                                                                                             হাদিস একাডেমি নাম্বারঃ ১১২৭, আন্তর্জাতিক নাম্বারঃ                         ১১২৮                                                                                                                                         ১১২৭. ইয়াহইয়া ইবনু উসমান (রহ.) ..... জাবির ইবনু আবদুল্লাহ (রাঃ)-এর সূত্রে নবী (সা.) হতে বর্ণিত। তিনি সিজদায় বলতেন- “আল্ল-হুম্মা লাকা সাজাদতু ওয়াবিকা আ-মানতু ওয়ালাকা আসালামতু ওয়া আনতা রব্বী সাজাদা ওয়াজহী লিল্লাযী খলাকাহূ ওয়া সওওয়ারাহূ ওয়া শাক্কা সাম আহূ ওয়া বাসারাহূ তাবা-রকাল্ল-হূ আহসানুল খলিকীন।” (হে আল্লাহ! আমি তোমারই জন্য সিজদা করেছি, আমি তোমারই প্রতি ঈমান এনেছি, আমি তোমার নিকটেই আত্মসমর্পণ করেছি, তুমি আমার রব। আমার মুখমণ্ডল তার উদ্দেশ্যে সিজদাবনত হল, যিনি তা সৃষ্টি করেছেন ও আকৃতি দান করেছেন এবং তার চক্ষু ও কর্ণকে উদ্গত করেছেন। সুতরাং সুনিপুণ স্রষ্টা আল্লাহ কত মহান!)।                                                             সহীহ: নাসায়ী’র “সুনানুল কুবরা” ৭১২।
1128 | পরিচ্ছেদঃ ৬৯: অন্য প্রকার দু'আ                                                                                                                             হাদিস একাডেমি নাম্বারঃ ১১২৮, আন্তর্জাতিক নাম্বারঃ                         ১১২৯                                                                                                                                         ১১২৮. ইয়াহইয়া ইবনু উসমান (রহ.) ..... মুহাম্মাদ ইবনু মাসালামাহ (রাঃ) হতে বর্ণিত। রাতে যখন রাসূলুল্লাহ (সা.) নফল সালাতে দাঁড়াতেন তখন সিজদায় বলতেন- “আল্ল-হুম্মা লাকা সাজাদতু ওয়াবিকা আ-মানতু ওয়ালাকা আসালামতু আল্ল-হুম্মা আনতা রব্বী সাজাদা ওয়াজহী লিল্লাযী খলাকাহূ ওয়া সওওয়ারাহূ ওয়াশাক্কা সাম্’আহূ ওয়া বাসারাহূ তাবা-রকাল্ল-হু আহসানুল খলিকীন।” (হে আল্লাহ! আমি তোমারই জন্য সিজদা করেছি, আমি তোমারই প্রতি ঈমান এনেছি, আমি তোমার নিকটেই আত্মসমর্পণ করেছি, তুমি আমার রব। আমার মুখমণ্ডল তাঁর উদ্দেশ্য সিজদাবনত হল, যিনি তা সৃষ্টি করেছেন ও আকৃতি দান করেছেন এবং তার চক্ষু ও কর্ণকে উদ্গত করেছেন। সুতরাং সুনিপুণ স্রষ্টা আল্লাহ কত মহান!)।                                                             সহীহ: নাসায়ী’র “সুনানুল কুবরা” ৭১৩।
1129 | পরিচ্ছেদঃ ৭০: অন্য প্রকার দু'আ                                                                                                                             হাদিস একাডেমি নাম্বারঃ ১১২৯, আন্তর্জাতিক নাম্বারঃ                         ১১৩০                                                                                                                                         ১১২৯. সাওওয়ার ইবনু আবদুল্লাহ ইবনু সাওওয়ার আল কাযী ও মুহাম্মাদ ইবনু বাশশার (রহ.) ..... ‘আয়িশাহ (রাঃ) হতে বর্ণিত। নবী (সা.) রাতে কুরআন তিলাওয়াতের সিজদায় বলতেন - “সাজাদা ওয়াজহী লিল্লাযী খলাকাহূ ওয়াশাকক্কা সাম’আহূ ওয়াবাসারাহূ বিহাওলিহী ওয়াকুওয়াতিহী।” (আমার চেহারা সিজদা করলো তারই জন্য যিনি একে সৃষ্টি করেছেন এবং এতে শ্রবণশক্তি ও দৃষ্টিশক্তি দিয়েছেন; তারই প্রদত্ত শক্তি ও সামর্থ্য বলে।)।                                                             সহীহ: আবু দাউদ ১৪১৪, তিরমিযী ৫৮০, সহীহ আবু দাউদ ১২৭৩।
1130 | পরিচ্ছেদঃ ৭১: অন্য প্রকার দু'আ                                                                                                                             হাদিস একাডেমি নাম্বারঃ ১১৩০, আন্তর্জাতিক নাম্বারঃ                         ১১৩১                                                                                                                                         ১১৩০. ইসহাক ইবনু ইবরাহীম (রহ.) ..... ‘আয়িশাহ (রাঃ) হতে বর্ণিত। তিনি বলেন, এক রাতে আমি রাসূলুল্লাহ (সা.) -কে হারিয়ে ফেললাম। পরে তাকে সিজদারত অবস্থায় পেলাম; তাঁর পায়ের আঙ্গুলগুলো ছিল কিবলার দিকে। তাঁকে বলতে শুনলাম – “আউযু বিরিযা-কা মিন সাখাত্বিকা ওয়াআ'উযু বিমু’আ-ফা-তিকা মিন ‘উকূবাতিকা ওয়াআ'উযুবিকা মিনকা লা-উহসী সানা-আন ‘আলায়কা আনতা কামা- আসনায়তা ‘আলা- নাফসিকা।” (আমি পানাহ চাই তোমার সন্তুষ্টির মাধ্যমে তোমার গজব থেকে, তোমার নিরাপত্তার মাধ্যমে তোমার ‘আযাব থেকে। আমি পানাহ চাই তোমার নিকট তোমার [অসন্তোষ] থেকে। তোমার প্রশংসা বর্ণনা করে আমি শেষ করতে পারবো না। তুমি তেমন, যেমন তুমি তোমার বিবরণ দিয়েছো।)।                                                             হাসান: তিরমিযী ৩৪৯৩। [দ্রঃ ১১০০]
1131 | পরিচ্ছেদঃ ৭২: অন্য প্রকার দু'আ                                                                                                                             হাদিস একাডেমি নাম্বারঃ ১১৩১, আন্তর্জাতিক নাম্বারঃ                         ১১৩২                                                                                                                                         ১১৩১. ইবরাহীম ইবনুল হাসান আল মিসসীসী আল মিকসামী (রহ.) ..... ‘আয়িশাহ্ (রাঃ) হতে বর্ণিত। তিনি বলেন, আমি এক রাতে রাসূলুল্লাহ (সা.) -কে না পেয়ে মনে করলাম তিনি তাঁর অন্য কোন বিবির নিকট গিয়ে থাকবেন। হাতড়িয়ে দেখলাম তিনি রুকূ' অথবা সিজদা অবস্থায় বলছেন- “সুবহা-নাকা আল্ল-হুম্মা ওয়াবিহামদিকা লা- ইলা-হা ইল্লা আনতা” (হে সুমহান আল্লাহ! আমরা তোমার প্রশংসার সাথে তোমার পবিত্রতা বর্ণনা করছি। তুমি ব্যতীত প্রকৃত কোন মা'বুদ নেই।) তখন আমি বললাম, আমার মাতা-পিতা আপনার ওপর উৎসর্গ হোক। আমি এক এক ধরনের ধারণা করছি আর আপনি আছেন অন্য অবস্থায়।                                                             সহীহ: মুসলিম ৪৮৫, নাসায়ী’র সুনানুল কুবরা ৯০৯।
1132 | পরিচ্ছেদঃ ৭৩: সিজদায় অন্য প্রকার দু'আ                                                                                                                             হাদিস একাডেমি নাম্বারঃ ১১৩২, আন্তর্জাতিক নাম্বারঃ                         ১১৩৩                                                                                                                                         ১১৩২. হারুন ইবনু আবদুল্লাহ (রহ.)….. আওফ ইবনু মালিক (রাঃ) হতে বর্ণিত। তিনি বলেন, আমি নবী (সা.)-এর সাথে (ঘুম থেকে) উঠলাম। তিনি মিসওয়াক করতে আরম্ভ করলেন। এরপর উযূ করে দাড়িয়ে সালাত আদায় করলেন। তিনি শুরুতেই সূরাহ বাকারাহ শুরু করলেন। তিনি কোন রহমাতের আয়াতে পৌছলে তাতে দু'আ না করে ছাড়তেন না। আর কোন ‘আযাবের আয়াতে পৌছলে সেখান থেকে আল্লাহর আশ্রয় গ্রহণ করতেন। অতঃপর তিনি রুকু করলেন, রুকূ'তে তিনি কিয়ামের সময় পরিমাণ অবস্থান করলেন। তিনি রুকূ'তে বলেছিলেন, “সুবহা-না যিল জাবারূতি ওয়াল মালাকূতি ওয়াল কিবরিয়া-য়ি ওয়াল আযামাহ”। অতঃপর তিনি রুকু'র সমপরিমাণ সময় সিজদা করলেন। আর তিনি সিজদায় বলছিলেন, “সুবহা-না যিল জাবারূতি ওয়াল মালাকূতি ওয়াল কিবরিয়া-য়ি ওয়াল ‘আযামাহ”। অতঃপর তিনি (অন্য রাক’আতে) আ-লি ইমরান তিলাওয়াত করলেন। এরপর এক সূরাহ্, অতঃপর আর এক সূরাহ্ এরূপ করলেন।                                                             সহীহ: আবু দাউদ ৮৭৩, মুসনাদে আহমাদ ২৪০২৬, তিরমিযী’র “শামায়িল" ২৯৮। [দ্রঃ ১০৪৯ নং আংশিক বর্ণিত]
1133 | পরিচ্ছেদঃ ৭৪: অন্য প্রকার দু'আ                                                                                                                             হাদিস একাডেমি নাম্বারঃ ১১৩৩, আন্তর্জাতিক নাম্বারঃ                         ১১৩৪                                                                                                                                         ১১৩৩. ইসহাক ইবনু ইব্রাহীম (রহ.) ..... হুযায়ফাহ (রাঃ) হতে বর্ণিত। তিনি বলেন, আমি এক রাতে রাসূলুল্লাহ (সা.)-এর সাথে সালাত আদায় করলাম। তিনি সূরাহ বাকারাহ শুরু করলেন এবং একশত আয়াত পড়লেন। তিনি (সা.) রুকূ' না করে সামনে (তিলাওয়াত করে) চললেন। আমি মনে করলাম, তা দু' রাকআতে সমাপ্ত করবেন, অতঃপর রুকূ করবেন। তিনি চলতে থাকলেন, এমনকি সূরা নিসা সমাপ্ত করলেন। অতঃপর সূরাহ্ আ-লি ইমরান। অতঃপর তিনি রুকু করলেন তাঁর কিয়ামের কাছাকাছি সময় নিয়ে। তিনি রুকূতে বলছিলেন, “সুবহা-না রব্বিয়াল আযীম, সুবহা-না রব্বিয়াল আযীম, সুবহা-না রব্বিয়াল আযীম”। পরে তিনি তার মাথা উঠালেন এবং বললেন, “সামি আল্ল-হু লিমান হামিদাহ, রব্বানা লাকাল হামদ”। এরপর বেশ কিছু সময় দাঁড়িয়ে থাকলেন। অতঃপর সিজদা করলেন এবং সিজদাহ লম্বা করলেন। আর তিনি সিজদায় বলছিলেন, “সুবহা-না রব্বিয়াল আ'লা-, সুবহা-না রব্বিয়াল আ'লা-, সুবহা-না রব্বিয়াল আ'লা-”। তিনি আল্লাহর ভয় অথবা তা'যীমের আয়াতে পৌছলেই তাঁকে স্মরণ করতেন।                                                             সহীহ: মুসলিম ৭৭২, আবু দাউদ ৮৭১, তিরমিযী ২৬২, ইবনু মাজাহ ১৩৫১। [দ্রঃ ১০০৮]
1134 | পরিচ্ছেদঃ ৭৫: অন্য প্রকার দু'আ                                                                                                                             হাদিস একাডেমি নাম্বারঃ ১১৩৪, আন্তর্জাতিক নাম্বারঃ                         ১১৩৫                                                                                                                                         ১১৩৪. বুনদার ও মুহাম্মাদ ইবনু বাশশার (রহ.) ..... ‘আয়িশাহ্ (রাঃ) হতে বর্ণিত। তিনি বলেন, রাসূলুল্লাহ (সা.) রুকূ এবং সিজদায় বলতেন, “সুব্বূহুন কুদ্দূসুন রব্বুল মালা-য়িকাতি ওয়ার রূহ” (সমস্ত মালাক [ফেরেশতা] ও জিবরীল আলায়হিস সালাম-এর প্রতিপালক অত্যন্ত পাক-পবিত্র)।                                                             সহীহ: মুসলিম ৪৮৭, আবু দাউদ ৮৭২। [দ্রঃ ১০৪৮]
1135 | পরিচ্ছেদঃ ৭৬: সিজদায় তাসবীহের সংখ্যা                                                                                                                             হাদিস একাডেমি নাম্বারঃ ১১৩৫, আন্তর্জাতিক নাম্বারঃ                         ১১৩৬                                                                                                                                         ১১৩৫. মুহাম্মাদ ইবনু রাফি (রহ.) ..... আনাস ইবনু মালিক (রাঃ) হতে বর্ণিত। তিনি বলেন, আমি রাসূলুল্লাহ (সা.)-এর সালাতের সঙ্গে অধিক সামঞ্জস্যশীল সালাত আদায় করতে আর কোন যুবককে দেখিনি অর্থাৎ 'উমার ইবনু 'আবদুল আযীযের মতো আর কাউকেও দেখিনি। আমরা তাঁর রুকূ'তে দশ তাসবীহ অনুমান করেছি। আর তাঁর সিজদায়ও দশ তাসবীহ।                                                             হাসানঃ আবূ দাউদ ৮৮৮, মুসনাদে আহমাদ ১২৬৮৩। শায়খ আলবানী (রহ.) হাদীসটিকে য'ঈফ বলেছেন: য'ঈফ আবু দাউদ ১৫৭, মিশকাত ৮৮৩।
1136 | পরিচ্ছেদঃ ৭৭: সিজদায় তাসবীহ পরিত্যাগ করার অনুমতি                                                                                                                             হাদিস একাডেমি নাম্বারঃ ১১৩৬, আন্তর্জাতিক নাম্বারঃ                         ১১৩৭                                                                                                                                         ১১৩৬. মুহাম্মাদ ইবনু আবদুল্লাহ ইবনু ইয়াযীদ আল মুকরী আবূ ইয়াহ্ইয়া (রহ.) ..... রিফা'আহ্ ইবনু রাফি (রাঃ) হতে বর্ণিত। তিনি বলেন, এক সময় রাসূলুল্লাহ (সা.) বসা ছিলেন আর আমরা তার আশেপাশে বসে ছিলাম। এমন সময় এক ব্যক্তি মসজিদে ঢুকে কিবলার দিকে এসে সালাত আদায় করল। সে সালাত শেষ করে এসে রাসূলুল্লাহ (সা.)-কে সালাম করল এবং দলের অন্যদেরকেও। রাসূলুল্লাহ (সা.) তার সালামের উত্তর দিয়ে বললেন, যাও, সালাত আদায় কর। কেননা, তুমি সালাত আদায় করনি। সে ব্যক্তি যেয়ে আবার সালাত আদায় করল। রাসূলুল্লাহ (সা.) তাঁর সালাতের প্রতি লক্ষ্য রাখছিলেন। সে ব্যক্তি বুঝতে পারল না, রাসূলুল্লাহ (সা.) এতে কী ভুল ধরেছেন। সে এবারও সালাত শেষ করে রাসূলুল্লাহ (সা.) -এর নিকট এসে তাঁকে এবং দলের অন্যদেরকে সালাম করল। এবারও রাসূলুল্লাহ (সা.) তার সালামের উত্তর দিয়ে তাকে বললেন, যাও, সালাত আদায় কর। কারণ, তুমি সালাত আদায় করনি। সে ব্যক্তি এভাবে দু'বার কি তিনবার সালাত পুনঃ আদায় করল। অতঃপর সে ব্যক্তি বলল, হে আল্লাহর রসূল! আপনি আমার সালাতে কী ভুল পেলেন? তখন রাসূলুল্লাহ (সা.) বললেন, তোমাদের কারও সালাত পূর্ণ হয় না যতক্ষণ না সে আল্লাহ তা'আলা যেরূপে উযূ করতে আদেশ করেছেন সেরূপে উযূ না করে। অর্থাৎ সে তার চেহারা এবং উভয় হাত কনুই পর্যন্ত ধৌত করে এবং তার মাথা মাসেহ করে এবং তার উভয় পা টাখনু পর্যন্ত ধৌত করে। অতঃপর আল্লাহর তাকবীর না বলে এবং তার তাহমীদ ও তামজীদ না করে। অতঃপর কুরআনের যতটুকু সম্ভব পড়বে, আল্লাহ তাকে যতটুকু শিক্ষাদান করেছেন এবং অনুমতি দান করেছেন। এরপর তাকবীর বলে রুকূ করবে যেন তার সকল অঙ্গ স্থির হয়ে যায়। অতঃপর বলবে, “সামি আল্ল-হু লিমান হামিদাহ”। এরপর সোজা হয়ে দাঁড়াবে যেন তার পিঠ সোজা হয়। পরে তাকবীর বলে সিজদা করবে যেন তার চেহারা ঠিকভাবে স্থাপিত হয়। আর তার পুরো অঙ্গ সোজা হয়ে স্থির হয়ে যায়। অতঃপর তাকবীর বলবে এবং মাথা তুলে সোজা হয়ে বসবে বসার অঙ্গের উপরে। আর পিঠ সোজা রাখবে। এরপর তাকবীর বলে সিজদা করবে যেন তার মুখমণ্ডল ঠিকভাবে স্থাপিত হয় এবং স্থির হয়ে যায়। যখন এমন না করবে তার সালাত পূর্ণ হবে না।”                                                             সহীহ: আবু দাউদ ৮৫৭, তিরমিযী ৩০২, ইবনু মাজাহ ৪৬০। [দ্রঃ ১০৫৩]।
1137 | পরিচ্ছেদঃ ৭৮: বান্দা যে অবস্থায় আল্লাহর অধিক নিকটবর্তী হয়                                                                                                                             হাদিস একাডেমি নাম্বারঃ ১১৩৭, আন্তর্জাতিক নাম্বারঃ                         ১১৩৮                                                                                                                                         ১১৩৭. মুহাম্মাদ ইবনু সালামাহ (রহ.) ..... আবূ হুরায়রাহ্ (রাঃ) হতে বর্ণিত, রাসূলুল্লাহ (সা.) বলেছেন: বান্দা আল্লাহ তা'আলার বেশি নিকটবর্তী হয়, যে অবস্থায় সে সিজদারত থাকে। অতএব, তখন তোমরা বেশি দু'আ করতে থাক।                                                             সহীহ: মুসলিম ৪৮২, আবু দাউদ ৮৭৫, সহীহ আবু দাউদ ৮১৯, ইওয়াউল গালীল ৪৫৬।
1138 | পরিচ্ছেদঃ ৭৯: সিজদার ফযীলত                                                                                                                             হাদিস একাডেমি নাম্বারঃ ১১৩৮, আন্তর্জাতিক নাম্বারঃ                         ১১৩৯                                                                                                                                         ১১৩৮. হিশাম ইবনু ‘আম্মার (রহ.) ..... রবী'আহ্ ইবনু কা'ব আল আসালামী (রাঃ) হতে বর্ণিত। তিনি বলেন, আমি রাসূলুল্লাহ (সা.) -এর কাছে তাঁর উযূর পানি এবং অন্যান্য প্রয়োজনীয় জিনিস নিয়ে আসতাম। একদিন তিনি (সা.) আমাকে বললেন, তুমি আমার নিকট কিছু চাও। আমি বললাম, আমি জান্নাতে আপনার সঙ্গ কামনা করি। তিনি (সা.) বললেন, এছাড়া অন্য কিছু কি চাও? আমি বললাম, না, এটাই। তিনি (সা.) বললেন, তাহলে তুমি বেশি পরিমাণে সিজদা দ্বারা তোমার এ কাজে আমাকে সহায়তা কর।                                                             সহীহ: মুসলিম ৪৮৯, আবু দাউদ ১৩২০, তা'লীকুর রাগীব ১/১৪৫।
1139 | পরিচ্ছেদঃ ৮০: যে ব্যক্তি আল্লাহর জন্যে একটি সিজদা করল তার সাওয়াব                                                                                                                             হাদিস একাডেমি নাম্বারঃ ১১৩৯, আন্তর্জাতিক নাম্বারঃ                         ১১৪০                                                                                                                                         ১১৩৯. আবূ আম্মার আল হুসায়ন ইবনু হুরয়স (রহ.)… মা’দান ইবনু তলহাহ আল ইয়া’মুরী (রহ.) হতে বর্ণিত। তিনি বলেন, রাসুলুল্লাহ (সা.)-এর আযাদকৃত দাস সাওবান-এর সাথে আমি সাক্ষাৎ করলাম। আমি বললাম, আমাকে এমন একটি ‘আমলের কথা বলুন যা আমার উপকারে আসবে অথবা আমাকে জান্নাতে প্রবেশ করাবে। তিনি আমার উত্তর না দিয়ে কিছুক্ষণ চুপ রইলেন। অতঃপর আমার প্রতি লক্ষ্য করে বললেন, আপনি সিজদা করতে থাকুন। কেননা আমি রাসূলুল্লাহ (সা.) -কে বলতে শুনেছি, যে বান্দা আল্লাহর উদ্দেশে একটা সিজদা করবে, আল্লাহ তা'আলা বিনিময়ে তার একটি সম্মান বৃদ্ধি করবেন। আর এর দ্বারা তার একটি গুনাহ মুছে ফেলবেন। মা'দান (রহ.) বলেন, অতঃপর আমি আবুদ দারদা-এর সাথে সাক্ষাৎ করলাম এবং তাঁকেও ঐ প্রশ্ন করলাম যা আমি সাওবান (রাঃ)-কে করেছিলাম তিনিও আমাকে বললেন, আপনি সিজদাকে অবশ্য করণীয়রূপে গ্রহণ করুন। কেননা, আমি রাসূলুল্লাহ (সা.) কে বলতে শুনেছি যে বান্দা আল্লাহর উদ্দেশে একটি সিজদা করে, আল্লাহ তা'আলা তার একটি সম্মান বৃদ্ধি করেন এবং তার দ্বারা তার একটি গুনাহ মার্জনা করেন।                                                             সহীহ: মুসলিম ৪৮৮, তিরমিযী ৩৮৮, ইবনু মাজাহ ১৪২৩।
1140 | পরিচ্ছেদঃ ৮১: সিজদার স্থান                                                                                                                             হাদিস একাডেমি নাম্বারঃ ১১৪০, আন্তর্জাতিক নাম্বারঃ                         ১১৪১                                                                                                                                         ১১৪০. মুহাম্মাদ ইবনু সুলায়মান (রহ.) ..... ‘আত্বা ইবনু ইয়াযীদ (রহ.) হতে বর্ণিত। তিনি বলেন, আমি আবূ হুরায়রাহ্ (রাঃ) এবং আবু সাঈদ (রাঃ)-এর নিকট উপবিষ্ট ছিলাম। তাদের একজন শাফা'আতের হাদীস বর্ণনা করলেন, আর অন্যজন ছিলেন নিশ্চুপ। তিনি বলেন, অতঃপর মালাক (ফেরেশতা) এসে সুপারিশ করবেন এবং রসূলগণ সুপারিশ করবেন, অতঃপর তিনি পুলসিরাতের উল্লেখ করে বললেন, রাসূলুল্লাহ (সা.) বলেছেন: যাদেরকে সুপারিশ করার অনুমতি দেয়া হবে তাদের মাঝে আমিই হব প্রথম। এরপর যখন আল্লাহ তা'আলা তাঁর সৃষ্টির বিচারকার্য হতে অবসর গ্রহণ করবেন এবং জাহান্নাম হতে যাকে বের করতে ইচ্ছা করবেন তাকে বের করবেন। আল্লাহ তা'আলা মালাক ও রসূলগণকে আদেশ করবেন সুপারিশ করার জন্যে। তখন তারা তাদের চিহ্ন দ্বারা চিনে নিবেন যে, আদাম সন্তানের সিজদার স্থান ব্যতীত আর সব কিছুই আগুন জ্বালিয়ে ফেলেছে। অতঃপর তাদের ওপর জান্নাতের পানি ঢেলে দেয়া হবে। তখন তারা নবজীবন লাভ করবে যেরূপ নালার ধারে বীজ গজিয়ে উঠে।                                                             সহীহ: বুখারী ৬৫৭৩, ৭৪৩৭; মুসলিম ১৮২, তা'লীকুর রাগীব ৪/২০৩-২০৪।
1141 | পরিচ্ছেদঃ ৮২: এক সিজদা অন্য সিজদা হতে দীর্ঘ হওয়া                                                                                                                             হাদিস একাডেমি নাম্বারঃ ১১৪১, আন্তর্জাতিক নাম্বারঃ                         ১১৪২                                                                                                                                         ১১৪১. ‘আবদুর রহমান ইবনু মুহাম্মাদ ইবনু সাল্লাম (রহ.) ..... শাদ্দাদ (রাঃ) হতে বর্ণিত। তিনি বলেন, এক ‘ইশার সালাতে রাসূলুল্লাহ (সা.) আমাদের দিকে বের হয়ে আসলেন। তখন তিনি হাসান অথবা হুসায়ন (রাঃ)-কে বহন করে আনছিলেন। রাসূলুল্লাহ (সা.) সামনে অগ্রসর হয়ে তাঁকে রেখে দিলেন। এরপর সালাতের জন্যে তাকবীর বললেন ও সালাতে রত হলেন। সালাতের মধ্যে একটি সিজদা দীর্ঘ করলেন। (হাদীসের অন্যতম রাবী ‘আবদুল্লাহ বলেন) আমার পিতা (শাদ্দাদ) বলেন, আমি আমার মাথা তুললাম এবং দেখলাম, ঐ ছেলেটা রাসূলুল্লাহ (সা.) -এর পিঠের উপর রয়েছেন। আর তিনি সিজদারত। অতঃপর আমি আমার সিজদায় গেলাম। রাসূলুল্লাহ (সা.) সালাত শেষ করলে লোকেরা বলল, হে আল্লাহর রসূল! আপনি আপনার সালাতের মধ্যে একটি সিজদা এত দীর্ঘ করলেন যাতে আমরা মনে করলাম, হয়ত কোন ব্যাপার ঘটে থাকবে। অথবা আপনার ওপর ওয়াহী নাযিল হচ্ছে। তিনি বললেন, এর কোনটাই ঘটেনি বরং আমার ঐ সন্তান আমাকে সওয়ারী বানিয়েছিল। আমি তাড়াতাড়ি উঠতে অপছন্দ করলাম, যাতে সে তার কাজ সমাধা করতে পারে।                                                             সহীহ: মুসনাদে আহমাদ ২৭৬৮৮, মুসতাদরাক হাকিম (৩/১৬৫)।
1142 | পরিচ্ছেদঃ ৮৩: সিজদা হতে মাথা উঠানোর সময় তাকবীর বলা                                                                                                                             হাদিস একাডেমি নাম্বারঃ ১১৪২, আন্তর্জাতিক নাম্বারঃ                         ১১৪৩                                                                                                                                         ১১৪২. ইসহাক ইবনু ইব্রাহীম (রহ.) ..... 'আবদুল্লাহ (রাঃ) হতে বর্ণিত। তিনি বলেন, আমি রাসূলুল্লাহ (সা.) -কে দেখেছি, তিনি (সালাতের মধ্যে) প্রত্যেক নীচু হওয়ার সময় এবং মাথা উত্তোলনের সময় আর প্রত্যেক দাঁড়ানো এবং বসার সময় তাকবীর বলতেন এবং তিনি ডান ও বাম দিকে “আসসালা-মু আলাইকুম ওয়া রহমাতুল্ল-হ” বলে সালাম করতেন। তখন তার মুখমণ্ডলের শুভ্রতা দেখা যেত। রাবী বলেন, আর আমি আবূ বাকর (রাঃ) এবং ‘উমার (রাঃ)-কেও এমন দেখেছি।                                                             সহীহ: তিরমিযী ২৫৩, মুসনাদে আহমাদ ৩৬৬০। [দ্রঃ ১০৮৩]।
1143 | পরিচ্ছেদঃ ৮৪: প্রথম সিজদা হতে মাথা উঠানোর সময় দু'হাত উঠানো                                                                                                                             হাদিস একাডেমি নাম্বারঃ ১১৪৩, আন্তর্জাতিক নাম্বারঃ                         ১১৪৪                                                                                                                                         ১১৪৩. মুহাম্মাদ ইবনুল মুসান্না (রহ.) ..... মালিক ইবনু হুওয়াইরিস (রাঃ) হতে বর্ণিত। আল্লাহর নবী (সা.) যখন সালাতে প্রবেশ করতেন তখন তার দু'হাত উঠাতেন, যখন রুকূ' করতেন ঐরূপ করতেন, আর যখন রুকূ হতে মাথা উঠাতেন তখনও ঐরূপ করতেন। আর যখন সিজদা হতে তাঁর মাথা উঠাতেন তখনও এরূপ করতেন অর্থাৎ তার দু'হাত উঠাতেন।                                                             সহীহ: মুসলিম (১/২৫/২৯৩), আবু দাউদ ৭৪৫, ইবনু মাজাহ ৮৫৯। [দ্রঃ ১০৮৪, ১০৮৫]
1144 | পরিচ্ছেদঃ ৮৫: দু’ সিজদার মাঝে হাত না উঠানো                                                                                                                             হাদিস একাডেমি নাম্বারঃ ১১৪৪, আন্তর্জাতিক নাম্বারঃ                         ১১৪৫                                                                                                                                         ১১৪৪. ইসহাক্ ইবনু ইব্রাহীম (রহ.) ..... সালিম ইবনু আবদুল্লাহ (রহ.) সূত্রে তার পিতা হতে বর্ণিত। তিনি বলেন, নবী (সা.) যখন সালাত শুরু করতেন তখন তাকবীর বলতেন এবং তার দু হাত উঠাতেন, আর যখন রুকূ' করতেন এবং রুকূ'র পরেও (এরূপ করতেন)। আর তিনি হাত উঠাতেন না দু’ সিজদার মাঝে।                                                             সহীহ: মুসলিম (১/২১/২৯২), আবু দাউদ ৭২১, তিরমিযী ২৫৫, ইবনু মাজাহ ৮৫৮। [দ্রঃ ১০৮৮]
1145 | পরিচ্ছেদঃ ৮৬: দু’ সিজদার মধ্যে দু'আ                                                                                                                             হাদিস একাডেমি নাম্বারঃ ১১৪৫, আন্তর্জাতিক নাম্বারঃ                         ১১৪৬                                                                                                                                         ১১৪৫. মুহাম্মাদ ইবনু 'আবদুল আ'লা (রহ.) ... হুযায়ফাহ্ (রাঃ) হতে বর্ণিত। তিনি নবী (সা.) -এর নিকট গিয়ে তাঁর পাশে দাঁড়ালেন। তিনি বললেন - “আল্ল-হু আকবার যুল মালাকূতি ওয়াল জাবারূতি ওয়াল কিবরিয়া-য়ি ওয়াল ‘আযামাহ”। অতঃপর তিনি সূরাহ্ আল বাক্বারাহ্ পড়তে শুরু করলেন, পরে তিনি রুকূ' করলেন। তাঁর রুকূ' প্রায় তার কিয়ামের বরাবর ছিল। তিনি রুকূ'তে বললেন, “সুবহা-না রব্বিয়াল ‘আযীম, সুবহা ব্বিয়াল আযীম”। আর যখন তিনি মাথা উঠালেন, তখন বললেন, “লিরব্বিয়াল হামদু লিরব্বিয়াল হামদু”। আর তিনি তাঁর সিজদায় বলতেন, “ “সুবহা-না রব্বিয়াল আ'লা-, সুবহা-না রব্বিয়াল আ'লা-”। আর তিনি তাঁর দু' সিজদার মধ্যে বলতেন, “রব্বিগফিরলী রব্বিগফিরলী”।                                                             সহীহ: আবু দাউদ ৫৭৪, তিরমিযী’র “শামায়িল” ২৬২। [দ্রঃ ১০৬৯]
1146 | পরিচ্ছেদঃ ৮৭: দু' সিজদার মধ্যে চেহারা বরাবর হাত উঠানো                                                                                                                             হাদিস একাডেমি নাম্বারঃ ১১৪৬, আন্তর্জাতিক নাম্বারঃ                         ১১৪৭                                                                                                                                         ১১৪৬. মূসা ইবনু আবদুল্লাহ ইবনু মূসা আল বাসরী (রহ.) ..... নাযর ইবনু কাসীর আবূ সাহল আল আযদী (রহ.) হতে বর্ণিত। তিনি বলেন, আবদুল্লাহ ইবনু তাউস (রহ.) মিনায় মসজিদে খায়ফে আমার পাশে সালাত আদায় করলেন। যখন তিনি প্রথম সিজদা করলেন এবং সিজদা হতে মাথা উঠালেন, তখন তিনি তার মুখমণ্ডল বরাবর তার উভয় হাত উঠালেন। তা আমার না-পছন্দ হওয়ায় আমি উহায়ব ইবনু খালিদকে বললাম, এ ব্যক্তি এমন কিছু করেছে যা আমি কাউকে করতে দেখিনি। তখন উহায়ব তাঁকে বললেন, আপনি এমন কিছু করেছেন যা আমরা কাউকে করতে দেখিনি, তখন ‘আবদুল্লাহ ইবনু তাউস বললেন, আমি আমার পিতাকে তা করতে দেখেছি। আর আমার পিতা বলেছেন, আমি আবদুল্লাহ ইবনু ‘আব্বাস-কে এমন তে দেখেছি। আর ‘আবদুল্লাহ ইবনু আব্বাস বলেছেন, আমি রাসূলুল্লাহ (সা.) -কে এমন করতে দেখেছি।   (শাইখ আলবানী আবূ দাউদে হাদিসটিকে যঈফ বলেছেন)                                                             সহীহ: আবু দাউদ ৭৪০, সহীহ: আবু দাউদ ৭২৫।
1147 | পরিচ্ছেদঃ ৮৮: দু' সিজদার মধ্যে কিভাবে বসবে?                                                                                                                             হাদিস একাডেমি নাম্বারঃ ১১৪৭, আন্তর্জাতিক নাম্বারঃ                         ১১৪৮                                                                                                                                         ১১৪৭. আবদুর রহমান ইবনু ইবরাহীম (রহ.) ..... মায়মূনাহ (রাঃ) হতে বর্ণিত। তিনি বলেন, রাসূলুল্লাহ (সা.) যখন সিজদা করতেন তখন তার হাত দুখানা এত দূরে রাখতেন যে, তার পশ্চাতের দিক হতে তার বগলদ্বয়ের শুভ্রতা দেখা যেত। আর যখন তিনি বসতেন তখন তিনি তার বাম উরুর উপর স্থির হয়ে বসতেন।                                                             সহীহ: মুসলিম (১/২৩৮/৩৫৭), আবু দাউদ ৮৯৮, ইবনু মাজাহ ৮৮০, সহীহ আবু দাউদ ৮৩৫।
1148 | পরিচ্ছেদঃ ৮৯: দু সিজদার মধ্যে বসার পরিমাণ                                                                                                                             হাদিস একাডেমি নাম্বারঃ ১১৪৮, আন্তর্জাতিক নাম্বারঃ                         ১১৪৯                                                                                                                                         ১১৪৮. ‘উবায়দুল্লাহ ইবনু সাঈদ আবূ কুদামাহ্ (রহ.) ..... বারা (রাঃ) হতে বর্ণিত। তিনি বলেন, রাসূলুল্লাহ (সা.)-এর সালাতে তাঁর রুকূ'-সিজদা এবং রুকূ হতে মাথা উঠানোর পরে দাঁড়ানো এবং দু' সিজদার মাঝে বসার সময় প্রায় বরাবর হত।                                                             সহীহ: বুখারী ৭৯২, মুসলিম ৪৭১, তিরমিযী ২৭৯। [দ্রঃ ১০৬৫]
1149 | পরিচ্ছেদঃ ৯০: সিজদার জন্যে তাকবীর বলা                                                                                                                             হাদিস একাডেমি নাম্বারঃ ১১৪৯, আন্তর্জাতিক নাম্বারঃ                         ১১৫০                                                                                                                                         ১১৪৯. কুতায়বাহ (রহ.) ..... ‘আবদুল্লাহ (রাঃ) হতে বর্ণিত। তিনি বলেন, রাসূলুল্লাহ (সা.) আবূ বাকর, ‘উমার ও ‘উসমান (রাঃ) (মাথা) উঠানোর সময়, সিজদার সময়, দাঁড়ানোর সময় এবং বসার সময় তাকবীর বলতেন।                                                             সহীহ: তিরমিযী ২৫৩, মুসনাদে আহমাদ ৩৬৬০। [দ্রঃ ১০৮৩, ১১৪২]
1150 | পরিচ্ছেদঃ ৯০: সিজদার জন্যে তাকবীর বলা                                                                                                                             হাদিস একাডেমি নাম্বারঃ ১১৫০, আন্তর্জাতিক নাম্বারঃ                         ১১৫১                                                                                                                                         ১১৫০. মুহাম্মাদ ইবনু রাফি (রহ.) ..... আবূ হুরায়রাহ (রাঃ) হতে বর্ণিত। তিনি বলেন, রাসূলুল্লাহ (সা.) যখন সালাতে দাঁড়াতেন তখন তাকবীর বলতেন। অতঃপর যখন রুকূ করতেন তখনও তাকবীর বলতেন। যখন তিনি রুকূ হতে স্বীয় পিঠ উঠাতেন তখন দাঁড়িয়ে বলতেন- “সামি'আল্ল-হু লিমান হামিদাহ”। এরপর যখন তিনি সিজদার জন্যে নীচু হতেন, তখনও তাকবীর বলতেন। অতঃপর যখন তিনি মাথা তুলতেন তখন তাকবীর বলতেন। এরপর তিনি সম্পূর্ণ সালাতে এমন করতেন এবং সালাত শেষ করতেন। আর তিনি দু' রাকআতের পরে বসা হতে যখন দাঁড়াতেন তখনো তাকবীর বলতেন।                                                             সহীহ: বুখারী ৭৮৫, মুসলিম (১/২৭)। [দ্রঃ ১০২৩]
1151 | পরিচ্ছেদঃ ৯১: দু’ সিজদার পরে উঠার সময় সোজা হয়ে বসা                                                                                                                             হাদিস একাডেমি নাম্বারঃ ১১৫১, আন্তর্জাতিক নাম্বারঃ                         ১১৫২                                                                                                                                         ১১৫১. যিয়াদ ইবনু আইয়ুব (রহ.) ..... আবূ কিলাবাহ্ (রহ.) হতে বর্ণিত। তিনি বলেন, আবূ সুলায়মান মালিক ইবনু হুওয়াইরিস (রাঃ) আমাদের মসজিদে এসে বললেন, আমি তোমাদেরকে দেখাতে ইচ্ছা করি রাসূলুল্লাহ (সা.)-কে আমি কিরূপে সালাত আদায় করতে দেখেছি। তিনি যখন প্রথম রাক'আতে শেষ সিজদা হতে মাথা তুললেন তখন বসে পড়লেন।                                                             সহীহ: বুখারী ৬৭৭, আবু দাউদ ৮৪২, সহীহ আবু দাউদ ৭৯০।
1152 | পরিচ্ছেদঃ ৯১: দু’ সিজদার পরে উঠার সময় সোজা হয়ে বসা                                                                                                                             হাদিস একাডেমি নাম্বারঃ ১১৫২, আন্তর্জাতিক নাম্বারঃ                         ১১৫৩                                                                                                                                         ১১৫২. ‘আলী ইবনু হুজুর (রহ.) ..... মালিক ইবনু হুওয়াইরিস (রাঃ) হতে বর্ণিত। তিনি বলেন, আমি রাসূলুল্লাহ (সা.) -কে সালাত আদায় করতে দেখেছি। তিনি যখন তার সালাতে বে-জোড় রা’আত আদায় করতেন তখন সোজা হয়ে না বসে উঠতেন না।                                                             সহীহ: বুখারী ৮২৩, আবু দাউদ ৮৪৪, তিরমিযী ২৮৭।
1153 | পরিচ্ছেদঃ ৯২: উঠার সময় মাটিতে ভর দেয়া                                                                                                                             হাদিস একাডেমি নাম্বারঃ ১১৫৩, আন্তর্জাতিক নাম্বারঃ                         ১১৫৪                                                                                                                                         ১১৫৩. মুহাম্মাদ ইবনু বাশশার (রহ.) ..... আবু কিলাবাহ (রহ.) হতে বর্ণিত। তিনি বলেন, মালিক ইবনু হওয়াইরিস (রাঃ) আমাদের নিকট এসে বলতেন, আমি কি তোমাদেরকে রাসূলুল্লাহ (সা.)-এর সালাত সম্বন্ধে বর্ণনা করব না? এরপর তিনি সালাতের সময় ছাড়াই (নফল) সালাত আদায় করতেন। যখন তিনি প্রথম রাক’আতে দ্বিতীয় সিজদা হতে মাথা উঠাতেন, তখন সোজা হয়ে বসতেন। অতঃপর মাটিতে ভর দিয়ে দাঁড়াতেন।                                                             সহীহ: মুসনাদে শাফি'ঈ (৯/৩৬৯), বায়হাক্বী’র “সুনানুল কুবরা” (২/১২৪, ১৩৫), বুখারী ৮২৪, ইরওয়াউল গালীল ২/৮২।
1154 | পরিচ্ছেদঃ ৯৩: হাঁটু উঠানোর পূর্বে হাত উঠানো                                                                                                                             হাদিস একাডেমি নাম্বারঃ ১১৫৪, আন্তর্জাতিক নাম্বারঃ                         ১১৫৫                                                                                                                                         ১১৫৪. ইসহাক ইবনু মানসূর (রহ.) ..... ওয়ায়িল ইবনু হুজুর (রাঃ) হতে বর্ণিত। তিনি বলেন, আমি রাসূলুল্লাহ (সা.)-কে দেখেছি, যখন তিনি সিজদা করতেন তখন তার হাঁটুদ্বয় উভয় হাতের আগে রাখতেন। আর যখন তিনি (সিজদা হতে) উঠতেন তখন উভয় হাঁটু উঠানোর আগে উভয় হাত উঠাতেন। আবু ‘আবদুর রহমান (ইমাম নাসায়ী) বলেন, ইয়াযীদ ইবনু হারূন ছাড়া আর কেউ এ হাদীসটি শারীক (জনৈক রাবী) হতে রিওয়ায়াত করেননি। আল্লাহই সর্বজ্ঞ।                                                             সহীহ: আবু দাউদ ৮৩৭, তিরমিযী ২৬৮, ইবনু মাজাহ ৮৮২। [দ্রঃ ১০৮৯]
1155 | পরিচ্ছেদঃ ৯৪: উঠার জন্যে তাকবীর বলা                                                                                                                             হাদিস একাডেমি নাম্বারঃ ১১৫৫, আন্তর্জাতিক নাম্বারঃ                         ১১৫৬                                                                                                                                         ১১৫৫. কুতায়বাহ্ ইবনু সা'ঈদ (রহ.) ..... আবু সালামাহ্ (রহ.) হতে বর্ণিত। আবূ হুরায়রাহ্  (রাঃ) তাঁদেরকে (সাহাবীদের) নিয়ে সালাত আদায় করতেন। তিনি যখনই উঠতেন বা নীচু হতেন তখনই তাকবীর বলতেন। সালাত সমাপ্ত করে তিনি বলতেন, আল্লাহর কসম! তোমাদের মধ্যে রাসূলুল্লাহ (সা.)-এর সালাতের সাথে আমার সালাত অধিক সামঞ্জস্যশীল।                                                             সহীহ: বুখারী ৭৮৫, ৭৯০; মুসলিম ৫৩৫।
1156 | পরিচ্ছেদঃ ৯৪: উঠার জন্যে তাকবীর বলা                                                                                                                             হাদিস একাডেমি নাম্বারঃ ১১৫৬, আন্তর্জাতিক নাম্বারঃ                         ১১৫৭                                                                                                                                         ১১৫৬. নাসর ইবনু 'আলী ও সাওওয়ার ইবনু আবদুল্লাহ ইবনু সাওওয়ার (রহ.) ..... আবূ বাকর ইবনু ‘আবদুর রহমান এবং আবু সালামাহ্ ইবনু 'আবদুর রহমান (রহ.) হতে বর্ণিত। তারা উভয়ে আবূ হুরায়রাহ্ (রাঃ)-এর পিছনে সালাত আদায় করলেন। যখন তিনি রুকূ করলেন তখন তাকবীর বললেন। যখন মাথা উঠালেন তখন বললেন- সামি আল্ল-হু লিমান হামিদাহ, রব্বানা ওয়ালাকাল হামদ) অতঃপর সিজদা দিতে তাকবীর বললেন এবং যখন (সিজদা হতে) তার মাথা উঠালেন তখনও তাকবীর বললেন। অতঃপর এক রাকআতের পরে যখন দাঁড়ালেন তখন তাকবীর বললেন। পরে বললেন, যার হাতে আমার জীবন, তার কসম! আমি তোমাদের মাঝে রাসূলুল্লাহ (সা.) -এর সাথে বেশি সামঞ্জস্যশীল। পৃথিবী ত্যাগ করা পর্যন্ত তাঁর সালাত এরূপই ছিল।                                                             সহীহ: বুখারী ৭৮৫, মুসলিম (১/২৭)। [দ্রঃ ১০২৩]
1157 | পরিচ্ছেদঃ ৯৫: প্রথম তাশাহুদের জন্যে কিভাবে বসবে?                                                                                                                             হাদিস একাডেমি নাম্বারঃ ১১৫৭, আন্তর্জাতিক নাম্বারঃ                         ১১৫৮                                                                                                                                         ১১৫৭. কুতায়বাহ্ ইবনু সাঈদ (রহ.) ..... ‘আবদুল্লাহ ইবনু 'উমার (রাঃ) হতে বর্ণিত। তিনি বলেন, সালাতের সুন্নাতের মধ্যে এটাও যে, তুমি তোমার বাম পা বিছিয়ে রাখবে এবং ডান পা খাড়া রাখবে।                                                             সহীহ: বুখারী ৮২৭, আবু দাউদ ৯৫৭, ইওয়াউল গালীল ৩১৭।
1158 | পরিচ্ছেদঃ ৯৬: তাশাহহুদে বসার সময় পায়ের আঙ্গুল কিবলার দিকে রাখা                                                                                                                             হাদিস একাডেমি নাম্বারঃ ১১৫৮, আন্তর্জাতিক নাম্বারঃ                         ১১৫৯                                                                                                                                         ১১৫৮. রবী' ইবনু সুলায়মান ইবনু দাউদ (রহ.) ..... ‘আবদুল্লাহ ইবনু 'উমার (রাঃ) হতে বর্ণিত। তিনি বলেন, সালাতের সুন্নাতের মধ্যে এটাও যে, ডান পা খাড়া রাখা আর তার আঙ্গুলসমূহ কিবলার দিকে রাখা এবং বাম পায়ের উপর বসা।                                                             সহীহ: বুখারী ৮২৭, আবু দাউদ ৯৫৭, ইওয়াউল গালীল ৩১৭।
1159 | পরিচ্ছেদঃ ৯৭: প্রথম তাশাহহুদে বসার সময় উভয় হাতের অবস্থান                                                                                                                             হাদিস একাডেমি নাম্বারঃ ১১৫৯, আন্তর্জাতিক নাম্বারঃ                         ১১৬০                                                                                                                                         ১১৫৯. মুহাম্মাদ ইবনু আবদুল্লাহ ইবনু ইয়াযীদ আল মুকরী (রহ.) ..... ওয়ায়িল ইবনু হুজর (রাঃ) হতে বর্ণিত। তিনি বলেন, আমি রাসূলুল্লাহ (সা.)-এর নিকটে আসলাম। দেখলাম, তিনি যখন সালাত শুরু করলেন তার দু হাত উঠালেন, তা তাঁর স্কন্ধ বরাবর হলো। আর যখন তিনি রুকূ করতে ইচ্ছা করলেন তখনও এরূপ করলেন। তিনি যখন দু' রাক'আতের পরে বসলেন, তখন বাম পা বিছিয়ে দিলেন। আর ডান পা খাড়া রাখলেন। আর তার ডান হাত ডান উরুর উপরে রাখলেন। আর দু'আর জন্যে তার আঙ্গুল উঠালেন। আর তার বাম হাত বাম উরুর উপরে রাখলেন। তিনি বলেন, অতঃপর আমি পরবর্তী বৎসর তাদের কাছে আসালাম, তাদেরকে দেখলাম, তারা কাপড়ের মাঝে হাত উঠাচ্ছেন।                                                             সহীহ: আবূ দাউদ ৭২৬. তিরমিযী ২৯২, ইবনু মাজাহ ৮৬৭, দারিমী ১৩৫৭, মুসনাদে হুমায়দী ৮৮৫, সহীহ ইবন খুযায়মাহ ৪০০। [দ্রঃ ৮৮৯]
1160 | পরিচ্ছেদঃ ৯৮: তাশাহহুদের সময় চোখের দৃষ্টির স্থান                                                                                                                             হাদিস একাডেমি নাম্বারঃ ১১৬০, আন্তর্জাতিক নাম্বারঃ                         ১১৬১                                                                                                                                         ১১৬০. আলী ইবনু হুজুর (রহ.) ..... ‘আবদুল্লাহ ইবনু 'উমার (রাঃ) হতে বর্ণিত। তিনি এক ব্যক্তিকে দেখলেন, সে সালাতে থাকা অবস্থায় তার হাত দ্বারা পাথরের টুকরা নাড়ছে। তার সালাত সমাপ্ত হলে তাকে ‘আবদুল্লাহ (রাঃ) বললেন, তুমি সালাতে থাকা অবস্থায় পাথরের টুকরা নাড়াবে না। কেননা, তা শায়তানের কাজ, বরং তুমি ঐরূপ কর যেরূপ রাসূলুল্লাহ (সা.) করতেন। সে ব্যক্তি বলল, তিনি কি করতেন? ‘আবদুল্লাহ (রাঃ) তার ডান হাত ডান উরুর উপরে রাখলেন। আর তার ঐ আঙ্গুল দ্বারা কিবলার দিকে ইঙ্গিত করলেন বা বৃদ্ধাঙ্গুলির নিকটবর্তী আর তার দৃষ্টি এর প্রতি রাখলেন। অতঃপর বললেন, আমি রাসূলুল্লাহ (সা.) -কে এরূপই করতে দেখেছি।                                                             সহীহ: মুসলিম ৫৭৯, আবু দাউদ ৯৮৭, সহীহ আবু দাউদ ৯০৭।
1161 | পরিচ্ছেদঃ ৯৯: প্রথম তাশাহহুদে আঙ্গুল দ্বারা ইঙ্গিত করা                                                                                                                             হাদিস একাডেমি নাম্বারঃ ১১৬১, আন্তর্জাতিক নাম্বারঃ                         ১১৬২                                                                                                                                         ১১৬১. যাকারিয়া ইবনু ইয়াহ্ইয়া আস্ সিজযী (রহ.) ..... ‘আবদুল্লাহ ইবনু যুবায়র (রাঃ) হতে বর্ণিত। তিনি বলেন, রাসূলুল্লাহ (সা.) যখন দু' অথবা চার রাকআতে বসতেন তাঁর উভয় হাত উভয় উরুর উপরে রাখতেন। অতঃপর তার আঙ্গুল দ্বারা ইঙ্গিত করতেন।                                                             সহীহ: নাসায়ী'র “সুনানুল কুবরা” ৭৪৫, মুসলিম (১/১১২/৪০৮), আবু দাউদ ৯৮৮, সহীহ আবু দাউদ ৯০৮-৯১০।
1162 | পরিচ্ছেদঃ ১০০: প্রথম তাশাহ্হুদ কিভাবে করবে?                                                                                                                             হাদিস একাডেমি নাম্বারঃ ১১৬২, আন্তর্জাতিক নাম্বারঃ                         ১১৬৩                                                                                                                                         ১১৬২. ইয়াকুব ইবনু ইব্রাহীম আদ্ দাওরাকী (রহ.) ..... 'আবদুল্লাহ (রাঃ) হতে বর্ণিত। তিনি বলেন, রাসূলুল্লাহ (সা.) আমাদেরকে শিক্ষা দিয়েছেন, আমরা যখন দু' রাকআতে বসি তখন আমরা যেন বলি- “আত্তাহিয়্যাতু লিল্লা-হি ওয়াস্ সালাওয়া-তু ওয়াত্ব ত্বইয়িবা-তু, আসসালা-মু আলায়কা আইয়ুহান নাবিয়্যু, ওয়া রহমাতুল্ল-হি ওয়া বারাকা-তুহ। আস্সালা-মু আলায়না- ওয়া ‘আলা- ‘ইবা-দিল্লা-হিস্ স-লিহীন, আশহাদু আল্লা- ইলা-হা ইল্লাল্লহু ওয়া আশহাদু আন্না মুহাম্মাদান আবদুহু ওয়া রসূলুহ” (সকল প্রকার মৌখিক, দৈহিক ও আর্থিক ইবাদত আল্লাহর জন্য। হে নবী! আপনার ওপর আল্লাহর সালাম, রহমত ও বরকত বর্ষিত হোক। আমাদের এবং আল্লাহর নেক বান্দাদের ওপর সালাম বর্ষিত হোক। আমি সাক্ষ্য দিচ্ছি যে, আল্লাহ ব্যতীত প্রকৃত কোন মা'বুদ নেই এবং আমি আরো সাক্ষ্য দিচ্ছি যে, নিশ্চয় মুহাম্মাদ (সা.) তার বান্দা ও রসূল।)।                                                             সহীহ: তিরমিযী ২৮৯, সহীহ ইবনু খুযায়মাহ ৭০১, সহীহ আবু দাউদ ৮৯০।
1163 | পরিচ্ছেদঃ ১০০: প্রথম তাশাহ্হুদ কিভাবে করবে?                                                                                                                             হাদিস একাডেমি নাম্বারঃ ১১৬৩, আন্তর্জাতিক নাম্বারঃ                         ১১৬৪                                                                                                                                         ১১৬৩. মুহাম্মাদ ইবনুল মুসান্না (রহ.) .... 'আবদুল্লাহ (রাঃ) হতে বর্ণিত। তিনি বলেন, আমরা জানতাম না, আমরা প্রত্যেক দু' রাক'আতে কি বলব এ ব্যতীত যে, আমরা তাসবীহ পড়তাম, তাকবীর বলতাম, আর আমাদের প্রতিপালকের প্রশংসা করতাম এবং বলতাম যে, মুহাম্মাদ (সা.)-কে এমন কথা শিক্ষা দেয়া হয়েছে যার শুরু ও শেষ কল্যাণময়। তখন তিনি বললেন, দু' রাকআতের পরে তোমরা বসে বলবে - “আত্তাহিয়্যাতু লিল্লা-হি ওয়াস সালাওয়া-তু ওয়াত তইয়িবা-তু, আসসালা-মু আলায়কা আইয়ুহান্ নাবিয়ু, ওয়া রহমাতুল্ল-হি ওয়া বারাকাতুহ। আসসালা-মু আলায়না- ওয়া আলা ইবাদিল্লা-হিস্ সলিহীন, আশহাদু আল্লা- ইলা-হা ইল্লাল্ল-হু ওয়া আশহাদু আন্না মুহাম্মাদান আবদুহু ওয়া রসূলুহ” (সকল প্রকার মৌখিক, দৈহিক ও আর্থিক ‘ইবাদত আল্লাহর জন্য। হে নবী! আপনার ওপর আল্লাহর সালাম, রহমত ও বরকত বর্ষিত হোক। আমাদের এবং আল্লাহর নেক বান্দাদের ওপর সালাম বর্ষিত হোক। আমি সাক্ষ্য দিচ্ছি যে, আল্লাহ ব্যতীত প্রকৃত কোন মা'বুদ নেই এবং আমি আরো সাক্ষ্য দিচ্ছি যে, নিশ্চয় মুহাম্মাদ (সা.) তার বান্দা ও রসূল।)। আর যার যে দু'আ ভালো লাগে সে সেই দু'আ (পড়ার জন্যে) নির্বাচন করবে, এরপর আল্লাহ তা'আলার। নিকট দু'আ করবে।                                                             সহীহ: আবু দাউদ ৯৬৯, তিরমিযী ১১০৫, ইবনু মাজাহ ১৭৯২, ইরওয়াউল গালীল ৩৩৬।
1164 | পরিচ্ছেদঃ ১০০: প্রথম তাশাহ্হুদ কিভাবে করবে?                                                                                                                             হাদিস একাডেমি নাম্বারঃ ১১৬৪, আন্তর্জাতিক নাম্বারঃ                         ১১৬৫                                                                                                                                         ১১৬৪. কুতায়বাহ্ (রহ.) ..... ‘আবদুল্লাহ (রাঃ) হতে বর্ণিত। তিনি বলেন, রাসূলুল্লাহ (সা.) আমাদেরকে সালাতের তাশাহ্হুদ এবং প্রয়োজনের সময় পড়ার তাশাহ্হুদ শিক্ষা দিয়েছেন। সালাতের তাশাহহুদ হলো- আত্তাহিয়্যাতু লিল্লা-হি ওয়াস সালাওয়া-তু ওয়াত্ব ত্বইয়িবা-তু, আস্সালা-মু আলায়কা আইয়ুহান নাবিয়ু, ওয়া রহমাতুল্ল-হি ওয়া বারাকা-তুহ। আস্স্সালা-মু 'আলায়না- ওয়া ‘আলা- ‘ইবা-দিল্লা-হিস সলিহীন, আশহাদু আল্লা- ইলা-হা ইল্লাল্ল-হু ওয়া আশহাদু আন্না মুহাম্মাদান আবদুহু ওয়া রসূলুহ” (সকল প্রকার মৌখিক, দৈহিক ও আর্থিক ইবাদত আল্লাহর জন্য। হে নবী! আপনার ওপর আল্লাহর সালাম, রহমত ও বরকত বর্ষিত হোক। আমাদের এবং আল্লাহর নেক বান্দাদের ওপর সালাম বর্ষিত হোক। আমি সাক্ষ্য দিচ্ছি যে, আল্লাহ ব্যতীত প্রকৃত কোন মা'বুদ নেই এবং আমি আরো সাক্ষ্য দিচ্ছি যে, নিশ্চয় মুহাম্মাদ (সা.) তার বান্দা ও রসূল।)।                                                             সহীহ: আবু দাউদ ৯৬৯, তিরমিযী ১১০৫, ইবনু মাজাহ ১৭৯২, ইরওয়াউল গালীল ৩৩৬।
1165 | পরিচ্ছেদঃ ১০০: প্রথম তাশাহ্হুদ কিভাবে করবে?                                                                                                                             হাদিস একাডেমি নাম্বারঃ ১১৬৫, আন্তর্জাতিক নাম্বারঃ                         ১১৬৬                                                                                                                                         ১১৬৫. ইসহাক ইবনু ইবরাহীম (রহ.) ..... ইয়াহইয়া ইবনু আদাম (রহ.) হতে বর্ণিত। তিনি বলেন, আমি সুফইয়ান-কে ফরয ও নফল সালাতে এ তাশাহহুদ পড়তে দেখেছি আর তাকে বলতে শুনেছি- আমি আবূ ইসহাক-এর কাছে এ তাশাহহুদ শুনেছি। তিনি শুনেছেন আবুল আহওয়াস-এর কাছে এবং তিনি শুনেছেন আবদুল্লাহ ইবনু মাউদ (রাঃ)-এর নিকট এবং তিনি নবী (সা.) হতে শুনেছেন। আর মানসূর ও হাম্মাদ (রহ.) হতে বর্ণিত, তারা উভয়ে আবু ওয়ায়িল (রহ.) থেকে ‘আবদুল্লাহ (রাঃ) সূত্রে নবী (সা.) হতে বর্ণনা করেছেন।                                                             সহীহ: বুখারী ৬৩২৮, মুসলিম (১/৫৫/৩০১)।
1166 | পরিচ্ছেদঃ ১০০: প্রথম তাশাহ্হুদ কিভাবে করবে?                                                                                                                             হাদিস একাডেমি নাম্বারঃ ১১৬৬, আন্তর্জাতিক নাম্বারঃ                         ১১৬৭                                                                                                                                         ১১৬৬. আহমাদ ইবনু আমর ইবনুস্ সারহ (রহ.) ..... ‘আবদুল্লাহ ইবনু মাস্'উদ (রাঃ) হতে বর্ণিত। তিনি বলেন, আমরা রাসূলুল্লাহ (সা.)-এর সাথে ছিলাম। আমরা কিছুই জানতাম না। রাসূলুল্লাহ (সা.) আমাদের বলেন, তোমরা প্রত্যেক বৈঠকে বলবে আত্তাহিয়্যাতু লিল্লা-হি ওয়াস সালাওয়া-তু ওয়াত্ব ত্বইয়িবা-তু, আস্সালা-মু আলায়কা আইয়ুহান নাবিয়ু, ওয়া রহমাতুল্ল-হি ওয়া বারাকা-তুহ। আস্স্সালা-মু 'আলায়না- ওয়া ‘আলা- ‘ইবা-দিল্লা-হিস সলিহীন, আশহাদু আল্লা- ইলা-হা ইল্লাল্ল-হু ওয়া আশহাদু আন্না মুহাম্মাদান আবদুহু ওয়া রসূলুহ”                                                             সহীহ: তিরমিযী ২৮৯, সহীহ ইবনু খুযায়মাহ ৭০১, আবু দাউদ ৯৭০, দারিমী ১৩৪১। [দ্রঃ ১১৬২]
1167 | পরিচ্ছেদঃ ১০০: প্রথম তাশাহ্হুদ কিভাবে করবে?                                                                                                                             হাদিস একাডেমি নাম্বারঃ ১১৬৭, আন্তর্জাতিক নাম্বারঃ                         ১১৬৮                                                                                                                                         ১১৬৭. মুহাম্মাদ ইবনু জাবালাহ্ আহ্ রফিকী (রহ.) ..... ‘আবদুল্লাহ (রাঃ) হতে বর্ণিত। তিনি বলেন, আমরা যখন সালাত আদায় করতাম তখন কি বলব তা আমরা জানতাম না। এরপর আল্লাহর নবী (সা.) আমাদের এক পূর্ণাঙ্গ দু'আ শিক্ষা দিলেন। তিনি আমাদের বললেন, তোমরা বলো- “আত্তাহিয়্যাতু লিল্লা-হি ওয়াস সালাওয়া-তু ওয়াত্ব ত্বইয়িবা-তু, আসসালা-মু আলায়কা আইয়ুহান নাবিয়্য, ওয়া রহমাতুল্ল-হি ওয়া বারাকা-তুহ। আস্সালামু আলায়না- ওয়া আলা ইবা-দিল্লা-হিস্ স-লিহীন, আশহাদু আল্লা- ইলা-হা ইল্লাল্ল-হু ওয়া আশহাদু আন্না মুহাম্মাদান আবদুহু ওয়া রসূলুহ” (সকল প্রকার মৌখিক, দৈহিক ও আর্থিক ইবাদত আল্লাহর জন্য। হে নবী! আপনার ওপর আল্লাহর সালাম, রহমত ও বরকত বর্ষিত হোক। আমাদের এবং আল্লাহর নেক বান্দাদের ওপর সালাম বর্ষিত হোক। আমি সাক্ষ্য দিচ্ছি যে, আল্লাহ ব্যতীত প্রকৃত কোন মা'বুদ নেই এবং আমি আরো সাক্ষ্য দিচ্ছি যে, নিশ্চয় মুহাম্মাদ (সা.) তার বান্দা ও রসূল।)। ‘আলকামাহ্ (রহ.) বলেন, ইবনু মাসউদ (রাঃ) এ বাক্যগুলো আমাদের এমনিভাবে শিক্ষা দিতেন যেমনিভাবে তিনি আমাদের কুরআন শিক্ষা দিতেন।                                                             সহীহ: তিরমিযী ২৮৯, সহীহ ইবনু খুযায়মাহ ৭০১, আবু দাউদ ৯৭০, দারিমী ১৩৪১। [দ্রঃ ১১৬২]
1168 | পরিচ্ছেদঃ ১০০: প্রথম তাশাহ্হুদ কিভাবে করবে?                                                                                                                             হাদিস একাডেমি নাম্বারঃ ১১৬৮, আন্তর্জাতিক নাম্বারঃ                         ১১৬৯                                                                                                                                         ১১৬৮. আবদুর রহমান ইবনু খালিদ আর রক্কী (রহ.) ..... ইবনু মাস্'উদ (রাঃ) হতে বর্ণিত। তিনি বলেন, আমরা যখন রাসূলুল্লাহ (সা.) -এর সাথে সালাত আদায় করতাম তখন আমরা বলতাম, “আস্সালামু ‘আলাল্ল-হি আস্সালামু আলা- জিবরীলা, আস্সালামু আলা- মীকাঈল”। রাসূলুল্লাহ (সা.) আমাদের বললেন, তোমরা “আসসালা-মু আলাল্ল-হ” বলিও না, কারণ আল্লাহ তা'আলাই সালাম। বরং তোমরা বল - ‘আত্তাহিয়্যাতু লিল্লা-হি ওয়াস্ সালাওয়া-তু ওয়াত্ব ত্বইয়িবা-তু, আসসালা-মু আলায়কা আইয়ুহান নাবিয়ু, ওয়া রহমাতুল্ল-হি ওয়া বারাকাতুহ। আসসালা-মু আলায়না- ওয়া ‘আলা- ‘ইবা-দিল্লা-হিস্ সলিহীন, আশহাদু আল্লা- ইলা-হা ইল্লাল্ল-হু ওয়াহদাহু লা- শারীকা লাহু ওয়া আশহাদু আন্না মুহাম্মাদান ‘আবদুহু ওয়া রসূলুহ” (সকল প্রকার মৌখিক, দৈহিক ও আর্থিক ‘ইবাদত আল্লাহর জন্য। হে নবী! আপনার ওপর শান্তি এবং আল্লাহর রহমত ও বরকত বর্ষিত হোক। আর আমাদের এবং আল্লাহর নেক বান্দাদের ওপর শান্তি বর্ষিত হোক। আমি সাক্ষ্য দিচ্ছি যে, আল্লাহ ব্যতীত প্রকৃত কোন মা'বুদ নেই, তিনি একক, তার কোন শরীক নেই এবং আমি আরো সাক্ষ্য দিচ্ছি যে, নিশ্চয় মুহাম্মাদ (সা.) তাঁর বান্দা ও রসূল।)।                                                             সহীহ: তিরমিযী ২৮৯, সহীহ ইবনু খুযায়মাহ ৭০১, আবু দাউদ ৯৭০, দারিমী ১৩৪১। [দ্রঃ ১১৬২]
1169 | পরিচ্ছেদঃ ১০০: প্রথম তাশাহ্হুদ কিভাবে করবে?                                                                                                                             হাদিস একাডেমি নাম্বারঃ ১১৬৯, আন্তর্জাতিক নাম্বারঃ                         ১১৭০                                                                                                                                         ১১৬৯. ইসমাঈল ইবনু মাসউদ (রহ.) ..... ইবনু মাস্'উদ (রাঃ) হতে বর্ণিত। তিনি বলেন, আমরা রাসূলুল্লাহ (সা.) -এর সাথে সালাত আদায় করতাম ও বলতাম, “আসসালা-মু আলা- জিবরীলা আসসালা-মু আলা- মীকাঈল”। তখন রাসূলুল্লাহ (সা.) বললেন, তোমরা “আসসালা-মু আলাল্ল-হ” বলো না। কেননা, আল্লাহই সালাম বরং তোমরা বল - “আত্তাহিয়্যাতু লিল্লা-হি ওয়াস সালাওয়া-তু ওয়াতু তুইয়িবা-তু, আসসালা-মু আলায়কা আইয়ুহান নাবিয়ু, ওয়া রহমাতুল-হি ওয়া বারাকাতুহ। আসসালা-মু আলায়না- ওয়া আলা ইবাদিল্লা-হিস্ সলিহীন, আশহাদু আল্লা- ইলা-হা ইল্লাল্ল-হু ওয়া আশহাদু আন্না মুহাম্মাদান আবদুহু ওয়া রসূলুহ” (সকল প্রকার মৌখিক, দৈহিক ও আর্থিক ইবাদত আল্লাহর জন্য। হে নবী! আপনার ওপর আল্লাহর সালাম, রহমত ও বরকত বর্ষিত হোক। আমাদের এবং আল্লাহর নেক বান্দাদের ওপর সালাম বর্ষিত হোক। আমি সাক্ষ্য দিচ্ছি যে, আল্লাহ ব্যতীত প্রকৃত কোন মা'বুদ নেই এবং আমি আরো সাক্ষ্য দিচ্ছি যে, নিশ্চয় মুহাম্মাদ (সা.) তাঁর বান্দা ও রসূল।)।                                                             সহীহ: বুখারী ৬৩২৮, মুসলিম ৪০২, ইরওয়াউল গালীল ২/৪৩-৪৪। [দ্রঃ ১০৬৫]
1170 | পরিচ্ছেদঃ ১০০: প্রথম তাশাহ্হুদ কিভাবে করবে?                                                                                                                             হাদিস একাডেমি নাম্বারঃ ১১৭০, আন্তর্জাতিক নাম্বারঃ                         ১১৭১                                                                                                                                         ১১৭০. বিশর ইবনু খালিদ আল ‘আস্কারী (রহ.) ..... ‘আবদুল্লাহ (রাঃ)-এর সূত্রে নবী (সা.) হতে বর্ণিত। তিনি তাশাহহুদে পড়েছেন- “আত্তাহিয়্যাতু লিল্লাহি ওয়াস্ সালাওয়া-তু ওয়াত্ব ত্বইয়িবা-তু, আস্সালা-মু আলায়কা আইয়ুহান নাবিয়ু, ওয়া রহমাতুল্ল-হি ওয়া বারাকাতুহ। আস্সালা-মু আলায়না- ওয়া 'আলা- ‘ইবা-দিল্লা-হিস সলিহীন, আশহাদু আল্লা- ইলা-হা ইল্লাল্ল-হু ওয়া আশহাদু আন্না মুহাম্মাদান আবদুহু ওয়া রসূলুহ” (সকল প্রকার মৌখিক, দৈহিক ও আর্থিক ইবাদত আল্লাহর জন্য। হে নবী! আপনার ওপর আল্লাহর সালাম, রহমত ও বরকত বর্ষিত হোক। আমাদের এবং আল্লাহর নেক বান্দাদের ওপর সালাম বর্ষিত হোক। আমি সাক্ষ্য দিচ্ছি যে, আল্লাহ ব্যতীত প্রকৃত কোন মা'বুদ নেই এবং আমি আরো সাক্ষ্য দিচ্ছি যে, নিশ্চয় মুহাম্মাদ (সাঃ) তাঁর বান্দা ও রসূল।)। আবু ‘আবদুর রহমান (ইমাম নাসায়ী) বলেন, আবু হাশিম বর্ণনাকারীদের মধ্যে বিখ্যাত নন।                                                             সহীহ: বুখারী ৮৩১, মুসলিম ৪০২, ইবনু মাজাহ ৮৯৯।
1171 | পরিচ্ছেদঃ ১০০: প্রথম তাশাহ্হুদ কিভাবে করবে?                                                                                                                             হাদিস একাডেমি নাম্বারঃ ১১৭১, আন্তর্জাতিক নাম্বারঃ                         ১১৭২                                                                                                                                         ১১৭১. ইসহাকু ইবনু ইব্রাহীম (রহ.) ..... 'আবদুল্লাহ (রাঃ) হতে বর্ণিত। তিনি বলেন, রাসূলুল্লাহ (সা.) আমাদের তাশাহহুদ শিক্ষা দিয়েছেন। যেরূপ তিনি আমাদের কুরআনের সূরাহ শিক্ষা দিতেন। আর তখন আমার হাত তার হস্ত মুবারকদ্বয়ের মধ্যে থাকত। (আর তা হচ্ছে)- “আত্তাহিয়্যাতু লিল্লা-হি ওয়াস সালাওয়া-তু ওয়াত তইয়িবা-তু, আসসালা-মু আলায়কা আইয়ুহান নাবিয়ু, ওয়া রহমাতুল্ল-হি ওয়া বারাকাতুহ। আসসালা-মু আলায়না- ওয়া 'আলা- ‘ইবা-দিল্লা-হিস্ স-লিহীন, আশহাদু আল্লা- ইলা-হা ইল্লাল্ল-হু ওয়া আশহাদু আননা মুহাম্মাদান আবদুহু ওয়া রসূলুহ” (সকল প্রকার মৌখিক, দৈহিক ও আর্থিক ইবাদত আল্লাহর জন্য। হে নবী! আপনার ওপর আল্লাহর সালাম, রহমত ও বরকত বর্ষিত হোক। আমাদের এবং আল্লাহর নেক বান্দাদের ওপর সালাম বর্ষিত হোক। আমি সাক্ষ্য দিচ্ছি যে, আল্লাহ ব্যতীত প্রকৃত কোন মা'বুদ নেই এবং আমি আরো সাক্ষ্য দিচ্ছি যে, নিশ্চয় মুহাম্মাদ (সা.) তার বান্দা ও রসূল।)।                                                             সহীহ: বুখারী ৬২৬৫, মুসলিম (১/৫৯/৩০২)।
1172 | পরিচ্ছেদঃ ১০১: তাশাহহুদের অন্য প্রকার                                                                                                                             হাদিস একাডেমি নাম্বারঃ ১১৭২, আন্তর্জাতিক নাম্বারঃ                         ১১৭৩                                                                                                                                         ১১৭২.‘উবায়দুল্লাহ ইবনু সাঈদ আবু কুদামাহ্ আস্ সারখাসী (রহ.) ..... হিত্তান ইবনু 'আবদুল্লাহ (রহ.) হতে বর্ণিত। আবু মূসা আল আশআরী (রাঃ) বলেন, রাসূলুল্লাহ (সা.) আমাদেরকে লক্ষ্য করে ভাষণ দিলেন, আমাদের সুন্নাত শিখালেন। আমাদের সালাতের ব্যাপারে বর্ণনা করলেন। তিনি বললেন, তোমরা তোমাদের কাতার ঠিক করবে। এরপর তোমাদের একজন ইমাম হবে। যখন সে তাকবীর বলবে, তখন তোমরাও তাকবীর বলবে। আর যখন সে “ওয়ালায যো-ল্লীন' বলবে, তখন তোমরা “আ-মীন” বলবে। তাহলে আল্লাহ তা'আলা তোমাদের দু'আ কবুল করবেন। আর যখন ইমাম তাকবীর বলবে এবং রুকু করবে তখন তোমরাও তাকবীর বলে রুকূ করবে। কারণ ইমাম তোমাদের পূর্বে রুকূ' করবে আর তোমাদের পূর্বে মাথা উঠাবে। আল্লাহর নবী (সা.) বলেছেন: এটা তার পরিবর্তে হয়ে যাবে। আর যখন ইমাম: “সামি আল্ল-হু লিমান হামিদাহ” বলবে, তখন তোমরা বলবে- “রব্বানা লাকাল হামদ”। কেননা, আল্লাহ তার নবী (সা.) -এর ভাষায় বলেছেন, আল্লাহ ঐ ব্যক্তির কথা শুনেন, যে তার প্রশংসা করে। এরপর যখন ইমাম তাকবীর বলে সিজদা করবে তখন তোমরাও তাকবীর বলে সিজদা করবে। কারণ, ইমাম তোমাদের পূর্বে সিজদা করবে আর তোমাদের পূর্বে মাথা উঠাবে। আল্লাহর নবী (সা.) বলেছেন: এটা তার পরিবর্তে। আর যখন বৈঠকে পৌছবে, তখন তোমরা সর্বপ্রথম বলবে- আত্তাহিয়্যাতু আত্ব ত্বইয়িবা-তু আস সালাওয়া-তু লিল্লা-হি আসসালা-মু আলায়কা আইয়ুহান নাবিয়ূ, ওয়া রহমাতুল্ল-হি ওয়া বারাকা-তুহ। আসসালা-মু আলায়না- ওয়া আলা- 'ইবা-দিল্লা-হিস স-লিহীন, আশহাদু আল্লা- ইলা-হা ইল্লাল্ল-হু ওয়া আশহাদু আননা মুহাম্মাদান আবদুহু ওয়া রসূলুহ” (সকল প্রকার মৌখিক, দৈহিক ও আর্থিক ইবাদত আল্লাহর জন্য। হে নবী! আপনার ওপর আল্লাহর সালাম, রহমত ও বরকত বর্ষিত হোক। আমাদের এবং আল্লাহর নেক বান্দাদের ওপর সালাম বর্ষিত হোক। আমি সাক্ষ্য দিচ্ছি যে, আল্লাহ ব্যতীত প্রকৃত কোন মা'বুদ নেই এবং আমি আরো সাক্ষ্য দিচ্ছি যে, নিশ্চয় মুহাম্মাদ (সা.) তাঁর বান্দা ও রসূল।)।                                                             সহীহ: মুসলিম ৪০৪, আবু দাউদ ৯৭২, ইবনু মাজাহ ৯০১।
1173 | পরিচ্ছেদঃ ১০২: তাশাহ্হুদের অন্য প্রকার                                                                                                                             হাদিস একাডেমি নাম্বারঃ ১১৭৩, আন্তর্জাতিক নাম্বারঃ                         ১১৭৪                                                                                                                                         ১১৭৩. আবুল আশ'আস ও আহমাদ ইবনুল মিক্বদাম আল ‘ইজলী আল বাসরী (রহ.) ..... হিত্তান ইবনু ‘আবদুল্লাহ (রাঃ) হতে বর্ণিত, তারা (কিছু সংখ্যক লোক) আবূ মূসা (রাঃ)-এর সাথে সালাত আদায় করলেন। তিনি বললেন, রাসূলুল্লাহ (সা.) বলেছেন: যখন বৈঠকে বসবে তখন তোমাদের প্রথম কথাই হবে- “আত্তাহিয়্যাতু লিল্লা-হি ওয়াস্ সালাওয়া-তু ওয়াত্ব ত্বইয়িবা-তু, আস্সালামু আলায়কা আইয়ুহান নাবিয়ু, ওয়া রহমাতুল্ল-হি ওয়া বারাকাতুহু। আসসালা-মু আলায়না- ওয়া ‘আলা- ‘ইবা-দিল্লা-হিস্ সলিহীন, আশহাদু আল্লা- ইলা-হা ইল্লাল্ল-হু ওয়াহদাহু লা শারীকা লাহু ওয়া আশহাদু আন্না মুহাম্মাদান আবদুহু ওয়া রসূলুহ।” (মৌখিক, শারীরিক ও আর্থিক যাবতীয় ‘ইবাদত আল্লাহর জন্যে। হে সম্মানিত নবী! আপনার ওপর সালাম, আল্লাহর রহমত ও তার বরকত বর্ষণ হোক। আমি সাক্ষ্য দিচ্ছি যে, আল্লাহ ব্যতীত কোন সত্য উপাস্য নেই; তিনি একক, তাঁর কোন অংশী নেই। আর আমি আরো সাক্ষ্য দিচ্ছি যে, মুহাম্মাদ (সা.) তার দাস ও প্রেরিত রসূল।)।                                                             সহীহ: মুসলিম ৪০৪, আবু দাউদ ৯৭২, ইবনু মাজাহ ৯০১।
1174 | পরিচ্ছেদঃ ১০৩: তাশাহ্হুদের আরেক প্রকার                                                                                                                             হাদিস একাডেমি নাম্বারঃ ১১৭৪, আন্তর্জাতিক নাম্বারঃ                         ১১৭৫                                                                                                                                         ১১৭৪. কুতায়বাহ্ (রহ.) ..... ইবনু 'আব্বাস (রাঃ) হতে বর্ণিত। তিনি বলেন, রাসূলুল্লাহ (সা.) আমাদের ঐরূপেই তাশাহ্হুদ শিখাতেন যেভাবে আমাদের কুরআন শিখাতেন, তিনি বলতেন “আত্তাহিয়্যাতু লিল্লা-হি ওয়াস সালাওয়া-তু ওয়াতু তইয়িবা-তু, আসসালা-মু আলায়কা আইয়ুহান নাবিয়ু, ওয়া রহমাতুল্ল-হি ওয়া বারাকাতুহ। আসসালা-মু আলায়না- ওয়া আলা- 'ইবা-দিল্লা-হিস্ স-লিহীন, আশহাদু আল্লা- ইলা-হা ইল্লাল্ল-হু ওয়া আশহাদু আন্না মুহাম্মাদান আবদুহু ওয়া রসূলুহ। (সকল প্রকার মৌখিক, দৈহিক ও আর্থিক ইবাদত আল্লাহর জন্য। হে নবী! আপনার ওপর আল্লাহর সালাম, রহমত ও বরকত বর্ষিত হোক। আমাদের এবং আল্লাহর নেক বান্দাদের ওপর সালাম বর্ষিত হোক। আমি সাক্ষ্য দিচ্ছি যে, আল্লাহ ব্যতীত প্রকৃত কোন মা'বুদ নেই এবং আমি আরো সাক্ষ্য দিচ্ছি যে, নিশ্চয় মুহাম্মাদ (সা.) তাঁর বান্দা ও রসূল।)।                                                             সহীহ: মুসলিম ৪০৩, আবু দাউদ, ৯৭৪, তিরমিযী ২৯০, ইবনু মাজাহ ৯০০।
1175 | পরিচ্ছেদঃ ১০৪: তাশাহ্হুদের আরেক প্রকার                                                                                                                             হাদিস একাডেমি নাম্বারঃ ১১৭৫, আন্তর্জাতিক নাম্বারঃ                         ১১৭৬                                                                                                                                         ১১৭৫. মুহাম্মাদ ইবনু 'আবদুল আ'লা (রহ.) ..... জাবির (রাঃ) হতে বর্ণিত। তিনি বলেন, রাসূলুল্লাহ (সা.) আমাদের তাশাহ্হুদ শিখাতেন যেভাবে আমাদের কুরআনের সূরাহ্ শিখাতেন। (তিনি বলতেন,) - “বিসমিল্লা-হি ওয়াবিল্লা-হি আত্তাহিয়্যাতু লিল্লা-হি ওয়াস্ সালাওয়া-তু ওয়াত্ব ত্বইয়িবা-তু, আস্সালা-মু ‘আলায়কা আইয়্যুহান নাবিয়ু, ওয়া রহমাতুল্ল-হি ওয়া বারাকা-তুহ। আস্সালা-মু আলায়না- ওয়া ‘আলা‘-ইবা-দিল্লা-হিস স-লিহীন, আশহাদু আল্লা- ইলা-হা ইল্লাল্লহু ওয়া আশহাদু আন্না মুহাম্মাদান আবদুহু ওয়া রসূলুহ; আসআলুল্ল-হাল জান্নাতা ওয়া আ'উযু বিল্লাহি মিনান্না-র।” (আল্লাহর নামে ও আল্লাহর শপথ! সকল প্রকার মৌখিক, দৈহিক ও আর্থিক ইবাদত আল্লাহর জন্য। হে নবী! আপনার ওপর শান্তি এবং আল্লাহর রহমত ও বরকত বর্ষিত হোক। আমাদের এবং আল্লাহর নেক বান্দাদের ওপর শান্তি বর্ষিত হোক। আমি সাক্ষ্য দিচ্ছি যে, আল্লাহ ব্যতীত প্রকৃত কোন মা'বুদ নেই এবং আমি আরো সাক্ষ্য দিচ্ছি যে, নিশ্চয় মুহাম্মাদ (সা.) তার বান্দা ও রসূল। আমি আল্লাহর নিকট জান্নাত চাই এবং জাহান্নাম থেকে আমি আল্লাহর নিকট আশ্রয় চাই।)। *আত্তাহিয়াতুর শব্দগুলো বিভিন্নভাবে বর্ণিত হয়েছে তার মধ্যে এটিও একটি; একেক সময় একেকটি পড়া সুন্নাত। তবে যদি কোন একটি সব সময় পড়ে তাতে কোন অসুবিধা নেই।                                                             হাসানঃ ইবনু মাজাহ ৯০২। শায়খ আলবানী (রহ.) হাদীসটিকে য'ঈফ বলেছেন: ইবনু মাজাহ ৯০২।
1176 | পরিচ্ছেদঃ ১০৫: প্রথম বৈঠক সংক্ষিপ্ত করা                                                                                                                             হাদিস একাডেমি নাম্বারঃ ১১৭৬, আন্তর্জাতিক নাম্বারঃ                         ১১৭৭                                                                                                                                         ১১৭৬. হায়সাম ইবনু আইয়ুব আত্ব তলকানী (রহ.) ..... ‘আবদুল্লাহ ইবনু মাস্'উদ (রাঃ) হতে বর্ণিত। তিনি বলেন, রাসূলুল্লাহ (সা.) সালাতের দু' রাক'আতের পরে এমন অবস্থায় হতেন যেন তিনি গরম পাথরের উপরে রয়েছেন। (রাবী বলেন) আমি (আবদুল্লাহ ইবনু মাসউদকে) এমন প্রশ্ন করলাম বৈঠক হতে উঠা পর্যন্ত? তিনি বললেন, হ্যাঁ। এটা তিনি ইচ্ছা করতেন।                                                             সনদ দুর্বল। কারণ আবু উবায়দহ ইবনু মাস'উদ তার পিতার থেকে হাদীসটি শ্রবণ করেননি; আবু দাউদ ৯৯৫, তিরমিযী ৩৬৬।
1177 | পরিচ্ছেদঃ ১০৬: (ভুলবশতঃ) প্রথম বৈঠক পরিত্যাগ করা                                                                                                                             হাদিস একাডেমি নাম্বারঃ ১১৭৭, আন্তর্জাতিক নাম্বারঃ                         ১১৭৮                                                                                                                                         ১১৭৭. ইয়াহইয়া ইবনু হাবীব ইবনু 'আরাবী আল বাসরী (রহ.) ..... ইবনু বুহায়নাহ (রাঃ) হতে বর্ণিত আছে যে, নবী (সা.) দু' রাক্আত সালাত আদায় করলেন। যেখানে তিনি বসতে চেয়েছিলেন, কিন্তু ভুলবশতঃ (না বসে) সালাত চালিয়ে গেলেন। সালাত শেষে সালাম ফিরাবার আগে দু'টো (সাহূ) সিজদা করার পর সালাম ফিরালেন।                                                             সহীহ: বুখারী ৮২৯, মুসলিম ৫৭০, ইবনু মাজাহ ১২০৬-১২০৭।
1178 | পরিচ্ছেদঃ ১০৬: (ভুলবশতঃ) প্রথম বৈঠক পরিত্যাগ করা                                                                                                                             হাদিস একাডেমি নাম্বারঃ ১১৭৮, আন্তর্জাতিক নাম্বারঃ                         ১১৭৯                                                                                                                                         ১১৭৮. আবূ দাউদ ও সুলায়মান ইবনু সায়ফ (রহ.) ..... ইবনু বুহায়নাহ্ (রাঃ) হতে বর্ণিত। নবী (সা.) সালাতে দু' রাক'আতের পরে না বসে দাঁড়িয়ে গেলেন। তখন সাহাবায়ি কিরাম ‘সুবহা-নাল্ল-হ' বলে উঠলেন। কিন্তু তিনি সালাত চালিয়ে গেলেন। এরপর যখন তিনি সালাতের শেষ অবস্থায় পৌছলেন, তখন দু'টি সিজদা করলেন। অতঃপর সালাম ফিরালেন।                                                             সহীহ: বুখারী ১২২৪, মুসলিম (১/৮৭/৩৯৯)।
1179 | পরিচ্ছেদঃ ১: দ্বিতীয় রাকআত হতে দাঁড়াতে তাকবীর বলা                                                                                                                             হাদিস একাডেমি নাম্বারঃ ১১৭৯, আন্তর্জাতিক নাম্বারঃ                         ১১৮০                                                                                                                                         ১১৭৯. কুতায়বাহ্ ইবনু সাঈদ (রহ.) ..... 'আবদুর রহমান ইবনু আসম (রহ.) হতে বর্ণিত। তিনি বলেন, আনাস ইবনু মালিক (রাঃ) সালাতে তাকবীর বলা সম্পর্কে জিজ্ঞাসিত হলে বললেন, (মুসল্লী) তাকবীর বলবে, যখন সে রুকূতে যাবে, সিজদায় যাবে, সিজদা হতে তার মাথা উঠাবে এবং যখন দ্বিতীয় রাকআত হতে দাঁড়াবে। হুত্বয়ম (রহ.) [আনাস ইবনু মালিক (রাঃ)-কে] প্রশ্ন করলেন, কার কাছ হতে আপনি এগুলো শুনেছেন? তিনি বললেন, নবী (সা.), আবূ বাকর (রাঃ) এবং ‘উমার (রাঃ) হতে। তখন হুত্বয়ম (রহ.) তাঁকে বললেন, আর ‘উসমান (রাঃ)? তিনি বললেন, ‘উসমান (রাঃ) হতেও।                                                             সহীহ: মুসনাদে আহমাদ ১৩৬৬১, বায়হাকী’র “সুনানুল কুবরা" (২/৬৮)।
1180 | পরিচ্ছেদঃ ১: দ্বিতীয় রাকআত হতে দাঁড়াতে তাকবীর বলা                                                                                                                             হাদিস একাডেমি নাম্বারঃ ১১৮০, আন্তর্জাতিক নাম্বারঃ                         ১১৮১                                                                                                                                         ১১৮০. ‘আমর ইবনু ‘আলী (রহ.) ..... মুত্বররিফ ইবনু ‘আবদুল্লাহ (রহ.) হতে বর্ণিত। তিনি বলেন, ‘আলী ইবনু আবু তালিব (রাঃ) একবার সালাত আদায় করছিলেন। তিনি প্রতিবার মাথা নীচু করার সময় এবং মাথা উঠানোর সময় পরিপূর্ণভাবে তাকবীর বলছিলেন। তখন ‘ইমরান ইবনু হুসায়ন (রাঃ) বললেন, এ ব্যক্তি আমাকে রাসূলুল্লাহ (সা.)-এর সালাতের কথা স্মরণ করিয়ে দিলেন।                                                             সহীহ: বুখারী ৭৮৬, মুসলিম (১/৩৩/২৯৫)। [দ্রঃ ১০৮২]।
1181 | পরিচ্ছেদঃ ২: শেষ দু' রাক'আতের জন্যে দাঁড়ানোর সময় দু' হাত উত্তোলন করা                                                                                                                             হাদিস একাডেমি নাম্বারঃ ১১৮১, আন্তর্জাতিক নাম্বারঃ                         ১১৮২                                                                                                                                         ১১৮১. ইয়াকূব ইবনু ইব্রাহীম আদ দাওরাকী ও মুহাম্মাদ ইবনু বাশশার (রহ.) ..... আবূ হুমায়দ আস্ সাইদী (রাঃ) হতে বর্ণিত। তিনি বলেন, নবী (সা.) যখন দু' সিজদার পরে দাঁড়াতেন, তাকবীর বলতেন এবং দু' হাত তাঁর উভয় কাঁধ বরাবর উঠাতেন, যেমন সালাত শুরু করার সময় তিনি করতেন।                                                             সহীহ: বুখারী ৮২৮, তিরমিযী ৩০৪, ইবনু মাজাহ ১০৬৩। [দ্রঃ ১০৩৯]
1182 | পরিচ্ছেদঃ ৩: শেষ দু' রাকআতের জন্যে দাঁড়ানোর সময় উভয় কাঁধ পর্যন্ত দু' হাত উঠানো                                                                                                                             হাদিস একাডেমি নাম্বারঃ ১১৮২, আন্তর্জাতিক নাম্বারঃ                         ১১৮৩                                                                                                                                         ১১৮২. মুহাম্মদ ইবনু আবদুল  আ’লা আস সন’আনী (রহ.)… (আবদুল্লাহ) ইবনু উমার (রাঃ) এর সূত্রে নবী (সা.) হতে বর্ণিত। তিনি যখন সালাত আরম্ভ করতেন, তখন তার হস্তদ্বয় তুলতেন। আর যখন রুকূতে যাওয়ার ইচ্ছা করতেন, যখন রুকূ হতে মাথা উঠাতেন এবং যখন দ্বিতীয় রাক'আত হতে দাঁড়াতেন তখনও অনুরূপভাবে উভয় কাধ বরাবর তার দু' হাত উঠাতেন।                                                             সহীহ: বুখারী ৭৩৮, ৭৩৯; মুসলিম ৩৯০, সহীহ আবু দাউদ ৭২৬, ৭২৮। [দ্রঃ ৮৭৬]
1183 | পরিচ্ছেদঃ ৪: সালাতে উভয় হাত উঠানো এবং হাম্‌দ (আলহামদুলিল্লা-হ) ও সানা পাঠ করা                                                                                                                             হাদিস একাডেমি নাম্বারঃ ১১৮৩, আন্তর্জাতিক নাম্বারঃ                         ১১৮৪                                                                                                                                         ১১৮৩. মুহাম্মাদ ইবনু আবদুল্লাহ ইবনু বাযী (রহ.) ..... সাহল ইবনু সা'দ (রাঃ) হতে বর্ণিত। তিনি বলেন, রাসূলুল্লাহ (সা.) বানূ ‘আমর ইবনু 'আওফে (কোন সংকট) মীমাংসা করার জন্যে গেলেন। এরপর সালাতের সময় হলে মুয়াযযিন আবু বাকর (রাঃ)-এর নিকট এসে সাহাবীগণকে একত্র করে তাদের ইমামাত করতে অনুরোধ করলেন। ইতোমধ্যে রাসূলুল্লাহ (সা.) এসে কাতার ফাঁক করে প্রথম সারিতে দাঁড়িয়ে গেলেন। সাহাবীগণ আবূ বাকর (রাঃ)-কে রাসূলুল্লাহ (সা.) -এর আগমন সম্পর্কে জানানোর জন্যে হাতে তালি দিলেন। আবূ বাকর (রাঃ) সালাতে (একাগ্রচিত্ততার কারণে) অন্যদিকে লক্ষ্য করতেন না। যখন হাত তালির মাত্রা বেড়ে গেল তিনি বুঝতে পারলেন যে, তাঁদের সালাতে কোন কিছু ঘটেছে। তিনি লক্ষ্য করে রাসূলুল্লাহ (সা.)- এর আসা সম্বন্ধে অবহিত হলেন। রাসূলুল্লাহ (সা.) তার দিকে ইশারা করলেন যে, তুমি নিজ অবস্থায় থাক। তখন আবূ বাকর (রাঃ) রাসূলুল্লাহ (সা.) -এর এ কথার জন্যে তাঁর দু' হাত উত্তোলন পূর্বক আল্লাহ তা'আলার প্রশংসা ও তাঁর গুণগান করলেন এবং পিছু হটে গেলেন। রাসূলুল্লাহ (সা.) অগ্রসর হয়ে সালাত আদায় করালেন। সালাত সমাপ্ত করে তিনি আবূ বাকর (রাঃ) -কে বললেন, আমি যখন তোমার প্রতি ইঙ্গিত করেছিলাম তখন তোমাকে সালাত আদায় করতে কিসে নিষেধ করেছিল? তিনি বললেন, ইবনু আবূ কুহাফার (আবূ বাকর) জন্যে রাসূলুল্লাহ (সা.) -এর সামনে ইমামতি করা সমীচীন ছিল না। এরপর রাসূলুল্লাহ (সা.) সাহাবীগণকে বললেন, তোমাদের কি হয়েছিল? তোমরা হাতে তালি দিচ্ছিলে কেন? হাতে তালি দেয়া তো মহিলাদের জন্যে। অতঃপর বললেন, যদি তোমাদের সালাতে কিছু ঘটে যায় তবে তোমরা তাসবীহ (সুবহানাল্লা-হ) পড়বে।                                                             সহীহ: বুখারী ৬৮৪, ১২৩৪; মুসলিম (১/১০২), (১/১০৩)। [দ্রঃ ৭৮৪, ৭৯৩]
1184 | পরিচ্ছেদঃ ৫: সালাতের শেষে হাত উত্তোলন করে সালাম ফিরানো                                                                                                                             হাদিস একাডেমি নাম্বারঃ ১১৮৪, আন্তর্জাতিক নাম্বারঃ                         ১১৮৫                                                                                                                                         ১১৮৪. কুতায়বাহ্ ইবনু সা'ঈদ (রহ.) ..... জাবির ইবনু সামুরাহ (রাঃ) হতে বর্ণিত। তিনি বলেন, রাসূলুল্লাহ (সা.) একবার আমাদের কাছে আসলেন। তখন আমরা অর্থাৎ সালাত শেষে সালাম ফেরানোর সময় স্বীয় হস্ত তুলে রেখেছিলাম। তখন তিনি বললেন, তাদের কি হলো যে, তারা সালাতে স্বীয় হস্ত তুলে রেখেছে? যেন এগুলো অবাধ্য ঘোড়ার লেজ। তোমরা সালাতে স্থির থাকবে।                                                             সহীহ: মুসলিম ৪৩০, আবু দাউদ ৯১২।
1185 | পরিচ্ছেদঃ ৫: সালাতের শেষে হাত উত্তোলন করে সালাম ফিরানো                                                                                                                             হাদিস একাডেমি নাম্বারঃ ১১৮৫, আন্তর্জাতিক নাম্বারঃ                         ১১৮৬                                                                                                                                         ১১৮৫. আহমাদ ইবনু সুলায়মান (রহ.) ..... জাবির ইবনু সামুরাহ্ (রাঃ) হতে বর্ণিত। তিনি বলেন, আমরা নবী (সা.) -এর পিছনে সালাত আদায় করছিলাম। এরপর আমরা হাত দ্বারা সালাম ফিরিয়েছিলাম। তখন তিনি বললেন, তাদের কি হলো যে, তারা স্বীয় হস্ত দ্বারা সালাম ফিরাচ্ছে? যেন তাদের হাতগুলো অবাধ্য অস্থির ঘোড়ার লেজ। এদের প্রত্যেকের জন্যে কি এটাই যথেষ্ট নয় যে, সে উরুর উপরে হাত রেখে বলে, “আস্সালামু আলাইকুম, আসসালামু আলাইকুম” (আপনাদের ওপর শান্তি বর্ষিত হোক, আপনাদের ওপর শান্তি বর্ষিত হোক)।                                                             সহীহ: মুসলিম ৪৩১, আবু দাউদ ৯৯৮, মুসনাদে হুমায়দী ৮৯৬, ইবনু খুযায়মাহ্ ৮৩৩, সহীহ আবু দাউদ ৯১৬।
1186 | পরিচ্ছেদঃ ৬: সালাত আদায়কালীন ইশারায় সালামের জবাব দেয়া                                                                                                                             হাদিস একাডেমি নাম্বারঃ ১১৮৬, আন্তর্জাতিক নাম্বারঃ                         ১১৮৭                                                                                                                                         ১১৮৬. কুতায়বাহ্ ইবনু সাঈদ (রহ.) ..... রাসূলুল্লাহ (সা.) -এর সাহাবী সুহায়ব (রাঃ) হতে বর্ণিত। তিনি বলেন, আমি রাসূলুল্লাহ (সা.)-এর পাশ দিয়ে (একবার) যাচ্ছিলাম, তখন তিনি সালাত আদায় করছিলেন। আমি তাঁকে সালাম করলে তিনি ইঙ্গিতে আমার সালামের জবাব দিলেন। আমি এর চেয়ে বেশি কিছুই জানি যে, তিনি বলেছেন, তিনি (সা.) অঙ্গুলি দ্বারা ইঙ্গিত করেছিলেন।                                                             সহীহ: আবু দাউদ ৯২৫, তিরমিযী ৩৬৭, দারিমী ১৩৬১।
1187 | পরিচ্ছেদঃ ৬: সালাত আদায়কালীন ইশারায় সালামের জবাব দেয়া                                                                                                                             হাদিস একাডেমি নাম্বারঃ ১১৮৭, আন্তর্জাতিক নাম্বারঃ                         ১১৮৮                                                                                                                                         ১১৮৭. মুহাম্মাদ ইবনু মানসূর আল মাক্কী (রহ.) ..... যায়দ ইবনু আসলাম (রাঃ) হতে বর্ণিত। তিনি বলেন, (আবদুল্লাহ) ইবনু উমার (রাঃ) বলেছেন, নবী (সা.) সালাত আদায় করার জন্যে একবার মসজিদে কুবায় প্রবেশ করলেন। এরপর কয়েকজন সাহাবী তাকে সালাম করার জন্যে তার কাছে আসলেন। সুহায়ব (রাঃ)-ও তাঁদের সাথে ছিলেন। আমি তাঁকে প্রশ্ন করলাম, যখন নবী (সা.) -কে সালাম করা হলো, তখন তিনি কি করলেন? তিনি বললেন, তিনি হাত দ্বারা ইঙ্গিত করলেন।                                                             সহীহ: ইবনু মাজাহ ১০১৭, দারিমী ১৩৬২, মুসনাদে হুমায়দী ১৪৮, মুসনাদে আহমাদ ৪৫৬৮, ইবনু খুযায়মাহ ৮৮৮।
1188 | পরিচ্ছেদঃ ৬: সালাত আদায়কালীন ইশারায় সালামের জবাব দেয়া                                                                                                                             হাদিস একাডেমি নাম্বারঃ ১১৮৮, আন্তর্জাতিক নাম্বারঃ                         ১১৮৯                                                                                                                                         ১১৮৮. মুহাম্মাদ ইবনু বাশশার (রহ.) ..... 'আম্মার ইবনু ইয়াসির (রাঃ) হতে বর্ণিত। তিনি সালাত আদায়কালে রাসূলুল্লাহ (সা.)-কে সালাম করলেন, তিনি তাঁর সালামের জবাব দিলেন।                                                             সহীহ: নাসায়ী’র “সুনানুল কুবরা ১১১১।
1189 | পরিচ্ছেদঃ ৬: সালাত আদায়কালীন ইশারায় সালামের জবাব দেয়া                                                                                                                             হাদিস একাডেমি নাম্বারঃ ১১৮৯, আন্তর্জাতিক নাম্বারঃ                         ১১৯০                                                                                                                                         ১১৮৯. কুতায়বাহ্ (রহ.) ..... জাবির (রাঃ) হতে বর্ণিত। তিনি বলেন, রাসূলুল্লাহ (সা.) আমাকে (কোথাও) কোন প্রয়োজনে পাঠালেন, এরপর আমি এসে তাঁকে সালাত আদায়রত পেলাম। তখন আমি তাকে সালাম করলে তিনি আমার দিকে ইশারা করলেন। যখন সালাত শেষ করলেন, আমাকে ডেকে বললেন যে, তুমি কি এখন আমাকে সালাত আদায়রত অবস্থায় সালাম করেছিলে? [জাবির (রাঃ) বলেন] তখন তিনি পূর্ব দিকে মুখ করেছিলেন (কারণ তখন তিনি বাহনের উপরে ছিলেন)।                                                             সহীহ: মুসলিম ৫৪০, ইবনু মাজাহ ১০১৮।
1190 | পরিচ্ছেদঃ ৬: সালাত আদায়কালীন ইশারায় সালামের জবাব দেয়া                                                                                                                             হাদিস একাডেমি নাম্বারঃ ১১৯০, আন্তর্জাতিক নাম্বারঃ                         ১১৯১                                                                                                                                         ১১৯০. মুহাম্মাদ ইবনু হাশিম আল বা'লাবাক্কী (রহ.) ..... জাবির (রাঃ) হতে বর্ণিত। তিনি বলেন, নবী (সা.) আমাকে (কোনো প্রয়োজনে কোথাও) পাঠালেন। অতঃপর আমি তার কাছে ফিরে আসলাম। তিনি তখন পূর্ব দিকে বা পশ্চিম দিকে সফর করছিলেন। আমি তাঁকে সালাম করলে তিনি হাত দ্বারা ইশারা করলেন। আমি পুনরায় তাঁকে সালাম করলে তিনি হাত দ্বারা ইশারা করলেন। আমি চলে যেতে থাকলে তিনি ডাকলেন, হে জাবির! অতঃপর সাহাবীগণও ডাকলেন, হে জাবির! আমি এসে বললাম, হে আল্লাহর রসূল (সা.)! আমি আপনাকে সালাম করলে আপনি তার উত্তর দেননি (শব্দের মাধ্যমে)। তখন তিনি (সা.) বললেন, আমি তখন সালাত আদায় করছিলাম।                                                             সহীহ: ইমাম নাসায়ী এককভাবে বর্ণনা করেছেন।
1191 | পরিচ্ছেদঃ ৭: সালাতে কংকর স্পর্শ করার ব্যাপারে নিষেধাজ্ঞা                                                                                                                             হাদিস একাডেমি নাম্বারঃ ১১৯১, আন্তর্জাতিক নাম্বারঃ                         ১১৯২                                                                                                                                         ১১৯১. কুতায়বাহ্ ইবনু সা'ঈদ ও হুসায়ন ইবনু হুরয়স (রহ.) ..... আবূ যার (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: যখন তোমাদের কেউ সালাতে দাঁড়ায় তখন সে যেন কংকর স্পর্শ না করে। কারণ, তখন তাঁর সম্মুখে (আল্লাহর) রহমত আসতে থাকে।                                                             সনদ দুর্বল: সনদে আবুল আহওয়াস তার থেকে যুহরী ব্যতীত কেউ হাদীস বর্ণনা করেননি, আর ইবনু হিব্বান ছাড়া কেউ তাকে সিকাহ বলেননি; আবু দাউদ ৯৪৫, তিরমিযী ৩৭৯, ইবনু মাজাহ ১০২৭, মুসনাদে হুমায়দী ১২৮, দারিমী ১৩৮৮, সহীহ ইবনু খুযায়মাহ ৯১৩।
1192 | পরিচ্ছেদঃ ৮: সালাতে একবার কংকর স্পর্শ করার অনুমতি                                                                                                                             হাদিস একাডেমি নাম্বারঃ ১১৯২, আন্তর্জাতিক নাম্বারঃ                         ১১৯৩                                                                                                                                         ১১৯২. সুওয়াইদ ইবনু নাসর (রহ.) ..... মু'আয়কীব (রাঃ) হতে বর্ণিত। রাসূলুল্লাহ (সা.) বলেছেন: যদি তোমার তা (কংকর স্পর্শ) করা একান্তই প্রয়োজন হয়ে পড়ে তবে একবার (করতে পার)।                                                             সহীহ: তিরমিযী ৩৮০, ইবনু মাজাহ ১০২৬, বুখারী ১২০৭, মুসলিম (১/৪৭/৩৮৮)।
1193 | পরিচ্ছেদঃ ৯: সালাতে আকাশের দিকে তাকানোর ব্যাপারে নিষেধাজ্ঞা                                                                                                                             হাদিস একাডেমি নাম্বারঃ ১১৯৩, আন্তর্জাতিক নাম্বারঃ                         ১১৯৪                                                                                                                                         ১১৯৩. ‘উবায়দুল্লাহ ইবনু সা'ঈদ ও শু‘আয়ব ইবনু ইউসুফ (রহ.) ..... আনাস ইবনু মালিক (রাঃ) হতে বর্ণিত। রাসূলুল্লাহ (সা.) বলেছেন: মানুষের কি হলো যে, তারা সালাতে আকাশের দিকে তাকায়? এ ব্যাপারে তাঁর কথা এত কঠোর হলো যে, তিনি বললেন, হয় তারা এটা হতে ক্ষান্ত থাকবে, না হয় অতি দ্রুত তাদের দৃষ্টিশক্তি ছিনিয়ে নেয়া হবে।                                                             সহীহ: বুখারী ৭৫০, মুসলিম ৪২৯, আবু দাউদ ৯১৩, ইবনু মাজাহ ১০৪৪, দারিমী ১৩০২, সহীহ ইবনু খুযায়মাহ (৪৭৫)।
1194 | পরিচ্ছেদঃ ৯: সালাতে আকাশের দিকে তাকানোর ব্যাপারে নিষেধাজ্ঞা                                                                                                                             হাদিস একাডেমি নাম্বারঃ ১১৯৪, আন্তর্জাতিক নাম্বারঃ                         ১১৯৫                                                                                                                                         ১১৯৪. সুওয়াইদ ইবনু নাসর (রহ.) ..... ‘উবায়দুল্লাহ ইবনু 'আবদুল্লাহ (রহ.) হতে বর্ণিত। নবী (সা.) এর একজন সাহাবী তাঁকে রিওয়ায়াত করেছেন। তিনি রাসূলুল্লাহ (সা.) -কে বলতে শুনেছেন যে, যখন তোমাদের কেউ সালাতে থাকবে তখন সে যেন আকাশের দিকে না তাকায়। যাতে (অতি দ্রুত) তার দৃষ্টি শক্তি ছিনিয়ে না নেয়া হয়।                                                             সহীহ: মুসনাদে আহমাদ ১৫৬৯০, তা'লীকুর রাগীব ১/১৮৯।
1195 | পরিচ্ছেদঃ ১০: সালাতে (কোনো দিকে) দৃষ্টিপাত করার ব্যাপারে কঠোরতা                                                                                                                             হাদিস একাডেমি নাম্বারঃ ১১৯৫, আন্তর্জাতিক নাম্বারঃ                         ১১৯৬                                                                                                                                         ১১৯৫. সুওয়াইদ ইবনু নাসর (রহ.) ..... আবূ যার (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন যে, আল্লাহ তা'আলা বান্দার প্রতি তার সালাতে দাঁড়ানো থাকাকালীন পর্যন্ত রহমতের দৃষ্টিতে তাকাতে থাকেন, যতক্ষণ পর্যন্ত সে অন্য দিকে দৃষ্টিপাত না করে। যখন সে অন্য দিকে দৃষ্টিপাত করে তখন আল্লাহ তা'আলাও তার দিক হতে রহমতের দৃষ্টি ফিরিয়ে নেন।                                                             সনদ দুর্বল: সনদে আবুল আহওয়াস তার থেকে যুহরী ব্যতীত কেউ হাদীস বর্ণনা করেননি, আর ইবনু হিব্বান ছাড়া কেউ তাকে সিকাহ বলেননি; আবু দাউদ ৯৪৫, তিরমিযী ৩৭৯, ইবনু মাজাহ ১০২৭, মুসনাদে হুমায়দী ১২৮, মুসনাদে আহমাদ ২১৫৪৭, দারিমী ১৩৮৮, সহীহ ইবনু খুযায়মাহ ৯১৩।
1196 | পরিচ্ছেদঃ ১০: সালাতে (কোনো দিকে) দৃষ্টিপাত করার ব্যাপারে কঠোরতা                                                                                                                             হাদিস একাডেমি নাম্বারঃ ১১৯৬, আন্তর্জাতিক নাম্বারঃ                         ১১৯৭                                                                                                                                         ১১৯৬. ‘আমর ইবনু ‘আলী (রহ.) ..... ‘আয়িশাহ্ (রাঃ) হতে বর্ণিত। তিনি বলেন, আমি রাসূলুল্লাহ (সা.) -কে সালাতে এদিক-সেদিক তাকানো সম্পর্কে প্রশ্ন করলে তিনি বললেন, তা হলো ছোঁ মারা। যা দ্বারা শয়তান সালাতের একাগ্রতা ছোঁ মেরে নিয়ে যায়।                                                             সহীহ: বুখারী ৭৫১, আবু দাউদ ৯১০, তিরমিযী ৫৯০, সহীহ ইবনু খুযায়মাহ্ ৪৮৪, সহীহ আবু দাউদ ৮৪৪, ইওয়াউল গালীল ৩৭০।
1197 | পরিচ্ছেদঃ ১০: সালাতে (কোনো দিকে) দৃষ্টিপাত করার ব্যাপারে কঠোরতা                                                                                                                             হাদিস একাডেমি নাম্বারঃ ১১৯৭, আন্তর্জাতিক নাম্বারঃ                         ১১৯৮                                                                                                                                         ১১৯৭. ‘আমর ইবনু ‘আলী (রহ.) ..... আবুল আহওয়াস (রহ.)-এর বরাতে ও ‘আয়িশাহ্ (রাঃ) এর সূত্রে নবী (সা.) হতে অনুরূপ বর্ণিত আছে।                                                             সহীহ: বুখারী ৭৫১, আবু দাউদ ৯১০, তিরমিযী ৫৯০, সহীহ ইবনু খুযায়মাহ্ ৪৮৪, সহীহ আবু দাউদ ৮৪৪, ইওয়াউল গালীল ৩৭০।
1197 | পরিচ্ছেদঃ ১০: সালাতে (কোনো দিকে) দৃষ্টিপাত করার ব্যাপারে কঠোরতা                                                                                                                             হাদিস একাডেমি নাম্বারঃ ১১৯৮, আন্তর্জাতিক নাম্বারঃ                         ১১৯৯                                                                                                                                         ১১৯৮. ‘আমর ইবনু ‘আলী (রহ.) ..... ইস্রাঈল-এর বরাতেও ‘আয়িশাহ্ (রাঃ)-এর সূত্রে রাসূলুল্লাহ (সা.) হতে অনুরূপ বর্ণিত রয়েছে।                                                             সহীহ: বুখারী ৭৫১, আবু দাউদ ৯১০, তিরমিযী ৫৯০, সহীহ: ইবনু খুযায়মাহ ৪৮৪ [দ্রঃ ১০৯৬]
1199 | পরিচ্ছেদঃ ১০: সালাতে (কোনো দিকে) দৃষ্টিপাত করার ব্যাপারে কঠোরতা                                                                                                                             হাদিস একাডেমি নাম্বারঃ ১১৯৯, আন্তর্জাতিক নাম্বারঃ                         ১২০০                                                                                                                                         ১১৯৯. হিলাল ইবনুল আলা ইবনু হিলাল (রহ.) ..... আবু ‘আতিয়্যাহ (রহ.) হতে বর্ণিত। তিনি বলেন, ‘আয়িশাহ্ (রাঃ) বলেছেন, সালাতে এদিক সেদিক দেখা ছোঁ মারা। যা দ্বারা শয়তান সালাতে মনোযোগ ছোঁ মেরে নিয়ে যায়।                                                             সহীহ: বুখারী ৭৫১, আবু দাউদ ৯১০, তিরমিযী ৫৯০, সহীহ: ইবনু খুযায়মাহ ৪৮৪। [দ্রঃ ১০৯৬]
1200 | পরিচ্ছেদঃ ১১: সালাতে ডানে-বামে তাকানোর অনুমতি                                                                                                                             হাদিস একাডেমি নাম্বারঃ ১২০০, আন্তর্জাতিক নাম্বারঃ                         ১২০১                                                                                                                                         ১২০০. কুতায়বাহ্ (রহ.) ..... জাবির (রাঃ) হতে বর্ণিত। তিনি বলেন, রাসূলুল্লাহ (সা.) (একবার) অসুস্থ হলেন। আমরা তখন তার পশ্চাতে সালাত আদায় করছিলাম। তিনি তখন বসা অবস্থায় ছিলেন আর আবূ বাকর (রাঃ) তাকবীর বলে মুসল্লীদেরকে তাঁর তাকবীর শুনাচ্ছিলেন। রাসূলুল্লাহ (সা.) আমাদের প্রতি লক্ষ্য করে আমাদেরকে দাঁড়ানো অবস্থায় দেখলেন। তিনি আমাদের প্রতি ইঙ্গিত করলে আমরা বসে গেলাম এবং তাঁর সাথে বসে বসে সালাত আদায় করলাম। যখন তিনি সালাম ফিরালেন তখন বললেন এখন তোমরা পারস্য (ইরান) এবং রোমানদের (তুর্কীদের) মতো কাজ করলে। তারা তাদের বাদশাহদের সামনে দাঁড়ানো থাকত আর বাদশাহরা থাকত বসা। অতএব, তোমরা সে রকম করবে না, তোমরা স্বীয় ইমামের অনুসরণ করবে। ইমাম যদি দাঁড়িয়ে সালাত আদায় করেন, তবে তোমরাও দাঁড়িয়ে সালাত আদায় করবে, আর ইমাম যদি বসে সালাত আদায় করেন তবে তোমরাও বসে সালাত আদায় করবে।                                                             সহীহ: মুসলিম (১/৮৪/৩০৯), আবু দাউদ ৬০৬, ইবনু মাজাহ ১২৪০, বুখারী ৯৪৮, সহীহ ইবনু খুযায়মাহ ৪৮৬। [দ্রঃ ৭৯৮]
1201 | পরিচ্ছেদঃ ১১: সালাতে ডানে-বামে তাকানোর অনুমতি                                                                                                                             হাদিস একাডেমি নাম্বারঃ ১২০১, আন্তর্জাতিক নাম্বারঃ                         ১২০২                                                                                                                                         ১২০১. আবু ‘আম্মার আল হুসায়ন ইবনু হুরয়স (রহ.) ..... 'আবদুল্লাহ ইবনু আব্বাস (রাঃ) হতে বর্ণিত। তিনি বলেন, রাসূলুল্লাহ (সা.) তাঁর সালাতে ডানে এবং বামে তাকাতেন। কিন্তু তিনি তার ঘাড় তার পিঠের পিছনে ফিরাতেন না।                                                             সহীহ: তিরমিযী ৫৮৭, ৫৯২; মুসনাদে আহমাদ ২৪৮৫, সহীহ ইবনু খুযায়মাহ ৪৮৫।
1202 | পরিচ্ছেদঃ ১২: সালাতে সাপ এবং বিচ্ছু মারা                                                                                                                             হাদিস একাডেমি নাম্বারঃ ১২০২, আন্তর্জাতিক নাম্বারঃ                         ১২০৩                                                                                                                                         ১২০২. কুতায়বাহ্ ইবনু সাঈদ (রহ.) ..... আবু হুরায়রাহ (রাঃ) হতে বর্ণিত। তিনি বলেন, রাসূলুল্লাহ (সা.) দু' কালো প্রাণী (সাপ এবং বিচ্ছু)-কে সালাতে হত্যা করার আদেশ দিয়েছেন।                                                             সহীহ: আবু দাউদ ৯২১, তিরমিযী ৩৯০, ইবনু মাজাহ ১২৪৫, দারিমী ১৫০৪, সহীহ: ইবনু খুযায়মাহ ৮৬৯।
1203 | পরিচ্ছেদঃ ১২: সালাতে সাপ এবং বিচ্ছু মারা                                                                                                                             হাদিস একাডেমি নাম্বারঃ ১২০৩, আন্তর্জাতিক নাম্বারঃ                         ১২০৪                                                                                                                                         ১২০৩. মুহাম্মাদ ইবনু রাফি (রহ.) .... আবূ হুরায়রাহ (রাঃ) হতে বর্ণিত। রাসূলুল্লাহ (সা.) দু' কালো প্রাণী-কে সালাতে হত্যা করার আদেশ করেছেন।                                                             সহীহ: আবু দাউদ ৯২১, তিরমিযী ৩৯০, ইবনু মাজাহ ১২৪৫, দারিমী ১৫০৪, সহীহ: ইবনু খুযায়মাহ ৮৬৯। [দ্রঃ ১২০২]
1204 | পরিচ্ছেদঃ ১৩: সালাতে শিশুদেরকে বহন করা এবং তাদের নামিয়ে রাখা                                                                                                                             হাদিস একাডেমি নাম্বারঃ ১২০৪, আন্তর্জাতিক নাম্বারঃ                         ১২০৫                                                                                                                                         ১২০৪. কুতায়বাহ্ (রহ.) ..... আবূ কতাদাহ্ (রাঃ) হতে বর্ণিত। রাসূলুল্লাহ (সা.)- সালাত আদায় করাকালীন সময়ে (তাঁর দৌহিত্রী) উমামাহ (রাঃ)-কে কাঁধে তুলে নিতেন এবং যখন সিজদায় যেতেন তাকে (নিচে) রেখে দিতেন। আবার যখন দাঁড়াতেন তখন কোলে তুলে নিতেন।                                                             সহীহ: বুখারী ৫১৬, ৫৯৯৬; মুসলিম ৫৪৩। [দ্রঃ ৭১১]
1205 | পরিচ্ছেদঃ ১৩: সালাতে শিশুদেরকে বহন করা এবং তাদের নামিয়ে রাখা                                                                                                                             হাদিস একাডেমি নাম্বারঃ ১২০৫, আন্তর্জাতিক নাম্বারঃ                         ১২০৬                                                                                                                                         ১২০৫. কুতায়বাহ্ (রহ.) ..... আবু কতাদাহ্ (রাঃ) হতে বর্ণিত। তিনি বলেন, আমি নবী (সা.) কে দেখলাম যে, তিনি সাহাবীদেরকে নিয়ে ইমামতি করছেন এবং উমামাহ্ বিনতু আবুল আস (রাঃ)-কে তাঁর কাধে তুলে রেখেছেন। যখন তিনি রুকূ'তে যেতেন তাকে (নিচে) রেখে দিতেন এবং যখন সিজদা সমাপন করতেন তাঁকে পুনরায় কাঁধে তুলে নিতেন।                                                             সহীহ: বুখারী ৫১৬, ৫৯৯৬; মুসলিম ৫৪৩। [দ্রঃ ৭১১]
1206 | পরিচ্ছেদঃ ১৪: সালাত আদায়কালীন কিবলার দিকে কয়েক কদম হাঁটা                                                                                                                             হাদিস একাডেমি নাম্বারঃ ১২০৬, আন্তর্জাতিক নাম্বারঃ                         ১২০৭                                                                                                                                         ১২০৬. ইসহাক ইবনু ইবরাহীম (রহ.) ..... 'আয়িশাহ (রাঃ) হতে বর্ণিত। তিনি বলেন, (একবার) আমি দরজা খুলতে চাইলাম। তখন রাসূলুল্লাহ (সা.) - নফল সালাত আদায় করছিলেন আর দরজা ছিল কিবলার দিকে। তখন তিনি বাম দিকে অথবা ডান দিকে কয়েক কদম হেঁটে গিয়ে দরজা খুলে দিলেন এবং পুনরায় সালাতের স্থানে ফিরে আসলেন।                                                             হাসান: আবু দাউদ ২২৯, তিরমিযী ৬০১, ৬০৬; ইওয়াউল গালীল ৩৮৬।
1207 | পরিচ্ছেদঃ ১৫: সালাতে হাতে তালি দেয়া                                                                                                                             হাদিস একাডেমি নাম্বারঃ ১২০৭, আন্তর্জাতিক নাম্বারঃ                         ১২০৮                                                                                                                                         ১২০৭. কুতায়বাহ ও মুহাম্মাদ ইবনুল মুসান্না (রহ.) ..... আবু হুরায়রাহ (রাঃ)-এর সূত্রে নবী (সা.) হতে বর্ণিত। তিনি বলেন, (সালাতে) তাসবীহ (সুবহা-নাল্ল-হ) পড়া পুরুষদের জন্যে আর হাতে তালি দেয়া মহিলাদের জন্যে, (মুহাম্মাদ) ইবনুল মুসান্না (রহ.) 'সালাতে' এ শব্দটি বেশি বলেছেন।                                                             সহীহ: বুখারী ১২০৩, মুসলিম ৪২২, ইবনু মাজাহ ১০৩৪-১০৩৬।
1208 | পরিচ্ছেদঃ ১৫: সালাতে হাতে তালি দেয়া                                                                                                                             হাদিস একাডেমি নাম্বারঃ ১২০৮, আন্তর্জাতিক নাম্বারঃ                         ১২০৯                                                                                                                                         ১২০৮. মুহাম্মাদ ইবনু সালামাহ (রহ.) ..... আবূ হুরায়রাহ্ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: তাসবীহ (সুবহা-নাল্ল-হ) পড়া পুরুষদের জন্যে আর হাতে তালি দেয়া মহিলাদের জন্যে।                                                             সহীহ: মুসলিম ৪২২।
1207 | পরিচ্ছেদঃ ১৬: সালাতে ‘সুবহা-নাল্ল-হ' বলা                                                                                                                             হাদিস একাডেমি নাম্বারঃ ১২০৯, আন্তর্জাতিক নাম্বারঃ                         ১২১০                                                                                                                                         ১২০৯. কুতায়বাহ্ ও সুওয়াইদ ইবনু নাসর (রহ.) ... আবূ হুরায়রাহ্ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: তাসবীহ পুরুষদের জন্যে আর হাতে তালি দেয়া মহিলাদের জন্যে।                                                             সহীহ: মুসলিম (১/১০৭/৩১৯), তিরমিযী ৩৬৯।
1207 | পরিচ্ছেদঃ ১৬: সালাতে ‘সুবহা-নাল্ল-হ' বলা                                                                                                                             হাদিস একাডেমি নাম্বারঃ ১২১০, আন্তর্জাতিক নাম্বারঃ                         ১২১১                                                                                                                                         ১২১০. উবায়দুল্লাহ ইবনু সাঈদ (রহ.) ..... আবূ হুরায়রাহ্ (রাঃ) -এর সূত্রে নবী (সা.) হতে বর্ণিত। তিনি বলেছেন, তাসবীহ পুরুষদের জন্যে আর হাতে তালি দেয়া নারীদের জন্যে।                                                             সহীহ: ইমাম নাসায়ী (রহ.) এককভাবে বর্ণনা করেছেন।
1211 | পরিচ্ছেদঃ ১৭: সালাতে গলা খাঁকার দেয়া                                                                                                                             হাদিস একাডেমি নাম্বারঃ ১২১১, আন্তর্জাতিক নাম্বারঃ                         ১২১২                                                                                                                                         ১২১১. মুহাম্মাদ ইবনু কুদামাহ (রহ.) ..... ‘আলী (রাঃ) হতে বর্ণিত। তিনি বলেন, আমার জন্যে রাসূলুল্লাহ (সা.) -এর কাছে আসার একটা নির্দিষ্ট সময় ছিল, তখন আমি তার কাছে আসতাম। আমি যখন তাঁর কাছে আসতাম অনুমতি চাইতাম। যদি তাঁকে সালাতরত পেতাম তবে তিনি গলা খাকার দিলে আমি প্রবেশ করতাম, আর অবসর থাকলে আমাকে অনুমতি দিতেন।                                                             সনদ দুর্বল: সনদে ইনকিতা' (বিছিন্নতা) রয়েছে, 'আবদুল্লাহ ইবনু নুজাই সিকাহ্ রাবী বটে কিন্তু তিনি ‘আলী (রাঃ) থেকে হাদীসটি শুনেননি; মুসনাদে আহমাদ ৫৭০, সহীহ ইবনু খুযায়মাহ ৯০৪।
1212 | পরিচ্ছেদঃ ১৭: সালাতে গলা খাঁকার দেয়া                                                                                                                             হাদিস একাডেমি নাম্বারঃ ১২১২, আন্তর্জাতিক নাম্বারঃ                         ১২১৩                                                                                                                                         ১২১২. মুহাম্মাদ ইবনু উবায়দ (রহ.) ..... ইবনু নুজাই (রহ.) হতে বর্ণিত। তিনি বলেন, 'আলী (রাঃ) বলেছেন, রাসূলুল্লাহ (সা.)-এর পক্ষ হতে আমার জন্যে প্রবেশের দু'টি নির্দিষ্ট সময় ছিল। একটি রাতে অপরটি দিনে। যখন রাতে প্রবেশ করতাম তখন তিনি আমাকে উদ্দেশ্য করে গলা খাকার দিতেন।                                                             সনদ দুর্বল: সনদে ইনকিতা' (বিছিন্নতা) রয়েছে, 'আবদুল্লাহ ইবনু নুজাই সিকাহ্ রাবী বটে কিন্তু তিনি ‘আলী (রাঃ) থেকে হাদীসটি শুনেননি; মুসনাদে আহমাদ ৫৭০, সহীহ ইবনু খুযায়মাহ ৯০৪।
1213 | পরিচ্ছেদঃ ১৭: সালাতে গলা খাঁকার দেয়া                                                                                                                             হাদিস একাডেমি নাম্বারঃ ১২১৩, আন্তর্জাতিক নাম্বারঃ                         ১২১৪                                                                                                                                         ১২১৩. কাসিম ইবনু যাকারিয়া ইবনু দীনার (রহ.) ..... নুজাই (রহ.) হতে বর্ণিত। তিনি বলেন, ‘আলী (রাঃ) আমাকে বলেছেন যে, রাসূলুল্লাহ (সা.) -এর কাছে আমার একটা বিশেষ মর্যাদা ছিল যা সৃষ্টি জগতের মধ্যে অন্য কারও জন্যে ছিল না। আমি তার কাছে প্রতি রাতের শেষের দিকে আসতাম এবং “আসসালা-মু ‘আলাইকুম ইয়া- নাবিয়্যাল-হ!” (হে আল্লাহর নবী! আপনার ওপর শান্তি বর্ষিত হোক) বলতাম। তখন যদি তিনি গলা খাকার দিতেন তাহলে আমি ঘরে ফিরে যেতাম আর তা না হলে তাঁর কাছে যেতাম।  শায়খ আলবানী (রহ.) হাদীসটির সনদ য'ঈফ বলেছেন মুসনাদে আহমাদ ৫৭০।                                                             সহীহ: মুসনাদে আহমাদ ৬৪৭, সহীহ ইবনু খুযায়মাহ্ ৯০২। শায়খ আলবানী (রহ.) হাদীসটির সনদ য'ঈফ বলেছেন মুসনাদে আহমাদ ৫৭০।
1214 | পরিচ্ছেদঃ ১৮: সালাতে ক্রন্দন করা                                                                                                                             হাদিস একাডেমি নাম্বারঃ ১২১৪, আন্তর্জাতিক নাম্বারঃ                         ১২১৫                                                                                                                                         ১২১৪. সুওয়াইদ ইবনু নাসর (রহ.) ..... মুতুররিফ (রহ.) সূত্রে তার পিতা হতে বর্ণিত। তিনি বলেন, একদিন আমি নবী (সা.)-এর কাছে আসলাম তখন তিনি সালাত আদায় করছিলেন। আর তার ভিতরে ডেকচির শব্দের ন্যায় শব্দ হচ্ছিল। অর্থাৎ, তিনি কাঁদতেছিলেন।                                                             সহীহ: আবু দাউদ ৯০৪, তিরমিযী'র “শামায়িল" ৩০৭, মুসনাদে আহমাদ ১৬৩৫৫, সহীহ ইবনু খুযায়মাহ ৯০০, মিশকাত ১০০০, সহীহ আবু দাউদ ৮৪০।
1215 | পরিচ্ছেদঃ ১৯: সালাতে ইবলীসকে লানত দেয়া এবং তার অনিষ্ট থেকে আল্লাহর কাছে পানাহ চাওয়া                                                                                                                             হাদিস একাডেমি নাম্বারঃ ১২১৫, আন্তর্জাতিক নাম্বারঃ                         ১২১৬                                                                                                                                         ১২১৫. মুহাম্মাদ ইবনু সালামাহ্ (রহ.) ..... আবু দারদা (রা.) হতে বর্ণিত। তিনি বলেন, রাসূলুল্লাহ (সা.) (একবার) সালাতে দাঁড়ালে আমরা তাঁকে বলতে শুনলাম, আমি তোর (ইবলীস) হতে আল্লাহর কাছে আশ্রয় চাই। অতঃপর বললেন, আমি আল্লাহর অভিশাপ দ্বারা তোকে অভিশাপ দিচ্ছি। (এ বাক্যটি তিনি) তিনবার (বললেন) এবং স্বীয় হাত প্রসারিত করলেন যেন কোন কিছু ধরতে চাইছেন। যখন তিনি সালাত সমাপ্ত করলেন, আমরা বললাম, হে আল্লাহর রসূল! (আজ) আমরা সালাতে আপনাকে এমন কিছু বলতে শুনেছি যা ইতঃপূর্বে আর কখনও শুনিনি। আর আপনাকে হাতও প্রসারিত করতে দেখেছি। তিনি বললেন, আল্লাহর দুশমন শয়তান অগ্নিস্ফুলিঙ্গ নিয়ে এসেছিল আমার চেহারায় নিক্ষেপ করার জন্যে তখন আমি তিনবার বললাম, আমি তোর অনিষ্ট থেকে আল্লাহর নিকট আশ্রয় চাই। এরপর আমি তিনবার বললাম আল্লাহর লা'নাত দ্বারা আমি তোকে লা'নাত দিচ্ছি। এতেও সে যখন পিছনে সরে গেল না, তখন আমি তাকে ধরতে ইচ্ছা করেছিলাম। আল্লাহর কসম! যদি আমার ভাই সুলায়মান আলায়হিস সালাম-এর দু'আ না থাকত তাহলে সে ভোর পর্যন্ত খুঁটির সাথে বাধা থাকত; তার সাথে মদীনার শিশু কিশোররা খেলা করত।                                                             সহীহ: মুসলিম ৫৪২, সহীহ ইবনু খুযায়মাহ ৮৯৩, মুসনাদে আবী আওয়ানাহ (২/১৪৪), বায়হাকী’র “সুনানুল কুবরা” (২/২৬৪), ইওয়াউল গালীল ৩১৯।
1216 | পরিচ্ছেদঃ ২০: সালাতে কথা বলা                                                                                                                             হাদিস একাডেমি নাম্বারঃ ১২১৬, আন্তর্জাতিক নাম্বারঃ                         ১২১৭                                                                                                                                         ১২১৬. কাসীর ইবনু উবায়দ (রহ.)…. আবূ সালামাহ সূত্রে আবূ হুরায়রাহ (রাঃ) হতে বর্ণিত। তিনি বলেন, রাসূলুল্লাহ (সা.) (একদা) সালাতে দাঁড়ালেন আমরাও তাঁর সঙ্গে দাঁড়ালাম, তখন এক বেদুঈন সালাতরত বলে উঠল “হে আল্লাহ! তুমি আমার ও মুহাম্মদ (সা.) এর উপর রহম কর, আর আমাদের সঙ্গে আর কারো উপর রহম করো না।“ রাসূলুল্লাহ (সা.) সালাম ফিরিয়ে ঐ বেদুঈনকে বললেন, তুমি একটি প্রশস্ত জিনিসকে সংকুচিত করে দিলে। এর দ্বারা আল্লাহর রহমতকে বুঝিয়েছেন।                                                             সহীহ: বুখারী ৬০১০, আবু দাউদ ৮৮২, ইবনু মাজাহ ৫২৯, সহীহ ইবনু খুযায়মাহ ৮৬৪।
1217 | পরিচ্ছেদঃ ২০: সালাতে কথা বলা                                                                                                                             হাদিস একাডেমি নাম্বারঃ ১২১৭, আন্তর্জাতিক নাম্বারঃ                         ১২১৮                                                                                                                                         ১২১৭. আবদুল্লাহ ইবনু মুহাম্মদ ইবনু আব্দুর রহমান আয যুহরী (রহ.)…. আবূ হুরায়রাহ (রাঃ) হতে বর্ণিত। এক বেদুঈন (একদা) মসজিদে প্রবেশ করল এবং দু’ রাকআত সালাত আদায় করে বলল, “হে আল্লাহ! তুমি আমার ও মুহাম্মদ (সা.) এর ওপর রহম কর এবং আমাদের সাথে আর কারো ওপর রহম করো না।" রাসূলুল্লাহ (সা.) বললেন, তুমি একটি প্রশস্ত বস্তুকে সংকুচিত করে দিলে।                                                             সহীহ: আবু দাউদ ৩৮০, তিরমিযী ১৪৮, মুসনাদে হুমায়দী ৯৩৮, সহীহ: ইবনু খুযায়মাহ ২৯৮।
1218 | পরিচ্ছেদঃ ২০: সালাতে কথা বলা                                                                                                                             হাদিস একাডেমি নাম্বারঃ ১২১৮, আন্তর্জাতিক নাম্বারঃ                         ১২১৯                                                                                                                                         ১২১৮. ইসহাক ইবনু মানসূর (রহ.) ..... মু'আবিয়াহ ইবনু হাকাম আস সুলামী (রাঃ) হতে বর্ণিত। তিনি বলেন, আমি বললাম, হে আল্লাহর রসূল! আমরা নিকট-অতীতে অন্ধকারে নিমজ্জিত ছিলাম, এরপর আল্লাহ তা'আলা ইসলাম পাঠালেন। আমাদের মধ্যে কিছু লোক ভালো-মন্দ লক্ষণ মানে। তিনি বললেন, তা এক প্রকার কুসংস্কার, যা তাদের মনে উদ্রেক হয়ে থাকে, এটা যেন তাদের কোন কাজ হতে বিরত না রাখে। আমি আরও বললাম, আমাদের মধ্যে কিছু লোক গণকদের কাছে যায়। তিনি বললেন, তোমরা গণকদের কাছে যেয়ো না। তিনি বললেন, হে আল্লাহর রসূল! আমাদের মধ্যে কিছু লোক রেখা টেনে থাকে, তিনি বললেন, নবীদের মধ্যে একজন নবী রেখা টানতেন [ইদ্রীস আলায়হিস সালাম অথবা দানিয়াল আলাহিস সালাম]। অতএব, যার রেখা তাঁর রেখার সাথে মিলে যায় তা সঠিক বলে প্রতিপন্ন হবে। রাবী বলেন, আমি রাসূলুল্লাহ (সা.) -এর সঙ্গে সালাতে ছিলাম, এমন সময় এক ব্যক্তি হাঁচি দিলে আমি “ইয়ারহামুকাল্ল-হ” বললাম, তখন উপস্থিত লোকজন আমার দিকে তীক্ষ দৃষ্টিতে চেয়ে থাকলে আমি বললাম, তোমাদের মাতারা তোমাদের হারিয়ে ফেলুক! তোমাদের কি হলো তোমরা আমার দিকে এরূপ তীক্ষ্ণ দৃষ্টিতে তাকাচ্ছ কেন? তখন লোকজন (আশ্চর্যান্বিত হয়ে) তাদের উরুদেশে তাদের হাত মারতে শুরু করল, আমি যখন দেখলাম যে, তারা আমাকে চুপ করাতে চাচ্ছে আমি (রাগান্বিত না হয়ে) চুপ হয়ে গেলাম। রাসূলুল্লাহ (সা.) যখন সালাত সমাপ্ত করলেন আমাকে ডাকলেন। তাঁর ওপর আমার মাতা-পিতা কুরবান হোক। তিনি আমাকে তিরস্কারও করলেন না এবং কটু কথাও বললেন না। আমি তার পূর্বে বা পরে তার চাইতে উত্তম কোন শিক্ষক দেখিনি। তিনি বললেন, আমাদের এ সালাতে কারও কথা বলা সমীচীন নয়। এতো হলো তাসবীহ, তাকবীর এবং তিলাওয়াতে কুরআনের সমষ্টি। রাবী বলেন, এরপর আমার একটি বকরীর পাল দেখতে পেলাম যা আমার দাসী উহুদ এবং জাওয়ানিয়্যাহ-এর নিকট চরাচ্ছিল। আমি দেখলাম যে, বাঘে পাল হতে একটি বকরী নিয়ে গেছে। আমিও তো এক আদম সন্তান তাই আমি (দাসীর ওপর) রাগান্বিত হলাম, যেমন অন্যরাও রাগান্বিত হয়ে থাকে। অতএব, আমি দাসীকে একটা চড় মারলাম। এরপর রাসূলুল্লাহ (সা.) -এর কাছে এসে তাঁকে বিষয়টি অবহিত করলাম। তিনি চড় মারাকে খুবই অন্যায় কাজ মনে করলেন। আমি বললাম, হে আল্লাহর রসূল! আমি কি তাকে (এর প্রায়শ্চিত্ত স্বরূপ) আযাদ করে দিব? তিনি বললেন, তাকে ডাকো, তিনি দাসীকে প্রশ্ন করলেন, আল্লাহ কোথায়? সে বলল, আসমানে। তিনি তাকে আবার প্রশ্ন করলেন, আমি কে? সে বলল, আপনি আল্লাহর রসূল (সা.)। এরপর রাসূলুল্লাহ (সা.) বলেন, সে মু'মিন, অতএব তাকে আযাদ করে দাও।                                                             সহীহ: মুসলিম ৫৩৭, আবু দাউদ ৯৩০, বুখারী ১৪৮, দারিমী ১৫০২, ইওয়াউল গালীল ৩৯০, সহীহ আবু দাউদ ৮৬২।
1219 | পরিচ্ছেদঃ ২০: সালাতে কথা বলা                                                                                                                             হাদিস একাডেমি নাম্বারঃ ১২১৯, আন্তর্জাতিক নাম্বারঃ                         ১২২০                                                                                                                                         ১২১৯. ইসমাঈল ইবনু মাউদ (রহ.) ..... যায়দ ইবনু আরকাম (রাঃ) হতে বর্ণিত। তিনি বলেন, রাসূলুল্লাহ (সা.) এর যামানায় লোকজন সালাতে তাঁর সঙ্গীর সাথে কোন প্রয়োজনে কথা বলতো, তখন এ আয়াত অবতীর্ণ হল  “তোমরা সালাতে প্রতি যত্নবান হবে, বিশেষত মধ্যবর্তী সালাতের এবং আল্লাহর উদ্দেশে তোমরা বিনীতভাবে দাঁড়াবে"- (সূরাহ আল বাকারাহ্ ২: ২৩৮)। তখন আমাদের (সালাতে) চুপ থাকতে আদেশ করা হলো।                                                             সহীহ: বুখারী ১২০০, মুসলিম ৫৩৯, তিরমিযী ৪০৬, ইওয়াউল গালীল ৩৯৩।
1220 | পরিচ্ছেদঃ ২০: সালাতে কথা বলা                                                                                                                             হাদিস একাডেমি নাম্বারঃ ১২২০, আন্তর্জাতিক নাম্বারঃ                         ১২২১                                                                                                                                         ১২২০. মুহাম্মাদ ইবনু আবদুল্লাহ ইবনু 'আম্মার (রহ.) ..... ‘আবদুল্লাহ ইবনু মাস্'উদ (রাঃ) হতে বর্ণিত। তিনি বলেন, আমি নবী (সা.) -এর কাছে তাঁর সালাতরত অবস্থায় আসতাম, আমি তাঁকে সালাম করতাম, তিনি জবাব দিতেন। একদিন আমি তাঁর কাছে এসে তাঁকে সালাম করলাম, তখন তিনি সালাত আদায় করছিলেন কিন্তু তিনি জবাব দিলেন না। যখন তিনি সালাম ফিরালেন মুসল্লীদের দিকে লক্ষ্য করে বললেন, আল্লাহ তা'আলা সালাতের ব্যাপারে একটি নতুন হুকুম নাযিল করেছেন যে, তোমরা (এতে) আল্লাহর যিকর ছাড়া অন্য কোন কথা বলবে না। আর তা তোমাদের জন্যে সমীচীনও নয়। আর তোমরা আল্লাহর উদ্দেশে বিনীতভাবে দাঁড়াবে।                                                             সহীহ: নাসায়ী’র “সুনানুল কুবরা” ৫৫৮, সহীহ আবূ দাউদ ৮৫৭, মিশকাত ৯৮৯।
1221 | পরিচ্ছেদঃ ২০: সালাতে কথা বলা                                                                                                                             হাদিস একাডেমি নাম্বারঃ ১২২১, আন্তর্জাতিক নাম্বারঃ                         ১২২২                                                                                                                                         ১২২১. হুসায়ন ইবনু হুরয়স (রহ.)…. (আবদুল্লাহ) ইবনু মাস’উদ (রাঃ) হতে বর্ণিত। তিনি বলেন,  আমরা নবী (সা.) -কে সালাম দিলে তিনি জবাব দিতেন (কিন্তু) আমরা হাবাশাহ (ইথিওপিয়া) হতে ফিরে এসে তাঁকে সালাম করলে তিনি জবাব দিলেন না। তখন আমি নিকট-অতীত এবং দূর-অতীতের স্বীয় ঘটিত কোন অপরাধের কথা চিন্তা করতে লাগলাম ও বসে গেলাম। এরপর তিনি (সা.) সালাত সমাপ্ত করে বললেন, আল্লাহ তা'আলা যখনই ইচ্ছা করেন (আমাদের কল্যাণের জন্য) নতুন নতুন হুকুম অবতীর্ণ করেন। তিনি একটি (নতুন) হুকুম নাযিল করেছেন যে, সালাতে কথা বলা যাবে না।                                                             হাসানঃ আবু দাউদ ৯২৪, মুসনাদে হুমায়দী ৯৪, সহীহ আবু দাউদ ৯২৪, মুসনাদে আহমাদ ৩৫৭৫।
1222 | পরিচ্ছেদঃ ২১: দ্বিতীয় রাকআতে তাশাহ্হুদ না পড়ে যে ভুলে দাঁড়িয়ে যায় সে কি করবে?                                                                                                                             হাদিস একাডেমি নাম্বারঃ ১২২২, আন্তর্জাতিক নাম্বারঃ                         ১২২৩                                                                                                                                         ১২২২. কুতায়বাহ্ ইবনু সা'ঈদ (রহ.) ..... 'আবদুল্লাহ ইবনু বুহায়নাহ্ (রাঃ) হতে বর্ণিত। তিনি বলেন, রাসূলুল্লাহ (সা.) আমাদের সাথে নিয়ে দু' রাক'আত সালাত আদায় করে দাঁড়িয়ে গেলেন এবং বসলেন না। মুসল্লীরাও তাঁর সঙ্গে দাঁড়িয়ে গেল। যখন তিনি তাঁর সালাত সমাপ্ত করলেন এবং আমরা সবাই তাঁর সালাম ফিরানোর অপেক্ষায় ছিলাম, তিনি তাকবীর বললেন এবং বসা অবস্থায় সালাম ফিরানোর পূর্বে দু'টি সিজদা করলেন। তারপর সালাম ফিরালেন।                                                             সহীহ: বুখারী (৩/১১১), মুসলিম (১/৮৫/৩৯৯)। [দ্রঃ ১১৭৭]
1223 | পরিচ্ছেদঃ ২১: দ্বিতীয় রাকআতে তাশাহ্হুদ না পড়ে যে ভুলে দাঁড়িয়ে যায় সে কি করবে?                                                                                                                             হাদিস একাডেমি নাম্বারঃ ১২২৩, আন্তর্জাতিক নাম্বারঃ                         ১২২৪                                                                                                                                         ১২২৩. কুতায়বাহ (রহ.) ..... ‘আবদুল্লাহ ইবনু বুহায়নাহ্ (রাঃ) -এর সূত্রে রাসূলুল্লাহ (সা.) হতে বর্ণিত। তিনি সালাতে (এমন সময়) দাঁড়িয়ে গেলেন যখন তাঁর উপর বসা প্রয়োজন ছিল, অতঃপর বসা অবস্থায় সালাম ফিরানোর পূর্বে দু'টি সিজদা করলেন।                                                             সহীহ: বুখারী ১২২৪, মুসলিম (১/৮৭/৩৯৯)।
9999999 | 
1225 | পরিচ্ছেদঃ ২২: যে দু' রাক'আতের পরে ভুলে সালাম ফিরিয়ে ফেলল এবং কথা বলে ফেলল সে কি করবে?                                                                                                                             হাদিস একাডেমি নাম্বারঃ ১২২৫, আন্তর্জাতিক নাম্বারঃ                         ১২২৬                                                                                                                                         ১২২৫. মুহাম্মাদ ইবনু সালামাহ্ (রহ.) ..... আবূ হুরায়রাহ্ (রাঃ) হতে বর্ণিত। রাসূলুল্লাহ (সা.) দু’ রাকআত সালাতের পর সালাম ফিরালেন। তখন তাকে যুলইয়াদায়ন (রাঃ) বলেন, হে আল্লাহর রসূল (সা.)! সালাত কি সংক্ষিপ্ত করা হয়েছে, না আপনি ভুলে গেছেন? তখন রাসূলুল্লাহ (সা.) বললেন, যুলইয়াদায়ন কি ঠিক বলেছে? লোকেরা বললো, হ্যা। অতঃপর রাসূলুল্লাহ (সা.) - দাড়ালেন এবং দু' রাকআত সালাত আদায় করে সালাম ফিরালেন। তারপর তাকবীর বলে পূর্বের সিজদার মতো বা তার চেয়েও দীর্ঘ একটা সিজদা করলেন। পরে মাথা উঠালেন এবং পূর্বের সিজদার মতো বা তার চেয়েও দীর্ঘ আরও একটা সিজদা করে মাথা উঠালেন।                                                             সহীহ: বুখারী ৭১৪, মুসলিম (১/৯৭/৪০৩)।
1226 | পরিচ্ছেদঃ ২২: যে দু' রাক'আতের পরে ভুলে সালাম ফিরিয়ে ফেলল এবং কথা বলে ফেলল সে কি করবে?                                                                                                                             হাদিস একাডেমি নাম্বারঃ ১২২৬, আন্তর্জাতিক নাম্বারঃ                         ১২২৭                                                                                                                                         ১২২৬. কুতায়বাহ্ (রহ.) ..... আবূ হুরায়রাহ (রাঃ) হতে বর্ণিত। তিনি বলেন, রাসূলুল্লাহ (সা.) (একদা) আমাদের নিয়ে আসরের সালাত আদায় করলেন। তিনি দু' রাকআতের পর সালাম ফিরালে যুলইয়াদায়ন (রাঃ) দাঁড়িয়ে বললেন, হে আল্লাহর রসূল! সালাত কি সংক্ষিপ্ত করা হয়েছে, না আপনি ভুলে গেছেন? তখন রাসূলুল্লাহ (সা.) বললেন, এর কোনটাই নয়। যুলইয়াদায়ন (রাঃ) বললেন, নিশ্চয় এতদুভয়ের কোন একটা হবে হে আল্লাহর রসূল! তখন রাসূলুল্লাহ (সা.) সাহাবীগণের দিকে মুখ ফিরিয়ে প্রশ্ন করলেন, যুলইয়াদায়ন কি সত্য বলেছে? সাহাবীগণ বললেন, হ্যা। অতঃপর রাসূলুল্লাহ (সা.) অবশিষ্ট সালাত পূর্ণ করলেন এবং সালামের পর বসা অবস্থায় দু'টি সিজদা করলেন।                                                             সহীহ: মুসলিম ৫৭৩, মুয়াক্কা মালিক ৫৯, সহীহ: ইবনু খুযায়মাহ্ ১০৩৭, সহীহ আবু দাউদ ৯৩০।
1227 | পরিচ্ছেদঃ ২২: যে দু' রাক'আতের পরে ভুলে সালাম ফিরিয়ে ফেলল এবং কথা বলে ফেলল সে কি করবে?                                                                                                                             হাদিস একাডেমি নাম্বারঃ ১২২৭, আন্তর্জাতিক নাম্বারঃ                         ১২২৮                                                                                                                                         ১২২৭. সুলায়মান ইবনু উবায়দুল্লাহ (রহ.) ..... আবূ হুরায়রাহ্ (রাঃ) হতে বর্ণিত। রাসূলুল্লাহ (সা.) এ যুহরের দু' রাকআত সালাত আদায় করে সালাম ফিরালেন। তখন সাহাবীগণ বললেন, সালাত কি সংক্ষিপ্ত করা হয়েছে? তখন তিনি দাঁড়িয়ে দু' রাকআত সালাত আদায় করলেন। অতঃপর সালাম ফিরিয়ে দু'টি সিজদা করলেন।                                                             সহীহ: বুখারী ৫১৭, ১২২৮; মুসলিম ৫৭৩।
1228 | পরিচ্ছেদঃ ২২: যে দু' রাক'আতের পরে ভুলে সালাম ফিরিয়ে ফেলল এবং কথা বলে ফেলল সে কি করবে?                                                                                                                             হাদিস একাডেমি নাম্বারঃ ১২২৮, আন্তর্জাতিক নাম্বারঃ                         ১২২৯                                                                                                                                         ১২২৮. ‘ঈসা ইবনু হাম্মাদ (রহ.) ..... আবূ হুরায়রাহ্ (রাঃ) হতে বর্ণিত। রাসূলুল্লাহ (সা.) একদিন সালাত আদায়কালে দ্বিতীয় রাক'আতে সালাম ফিরালেন। সালাত শেষ করে ফেরার পর যুলইয়াদায়ন (রাঃ) তাঁকে বললেন, হে আল্লাহর রসূল! সালাত কি সংক্ষিপ্ত করা হয়েছে, না আপনি ভুলে গেছেন? তিনি (সা.) বললেন, সালাত সংক্ষিপ্তও করা হয়নি আর আমিও ভুলিনি। যুলইয়াদায়ন (রাঃ) বললেন, আপনাকে যিনি সত্য সহকারে প্রেরণ করেছেন তাঁর কসম! (নিশ্চয় এতদুভয়ের কোন একটা হয়েছে)। রাসূলুল্লাহ (সা.) বললেন, যুইয়াদায়ন কি সত্য বলেছে? সাহাবীগণ বললেন, হ্যাঁ। অতএব তিনি তাঁদের নিয়ে (আরও) দু' রাক'আত সালাত আদায় করলেন।                                                             সহীহ: নাসায়ী’র “সুনানুল কুবরা” ৫৬১, সহীহ আবু দাউদ ৯২৮।
1229 | পরিচ্ছেদঃ ২২: যে দু' রাক'আতের পরে ভুলে সালাম ফিরিয়ে ফেলল এবং কথা বলে ফেলল সে কি করবে?                                                                                                                             হাদিস একাডেমি নাম্বারঃ ১২২৯, আন্তর্জাতিক নাম্বারঃ                         ১২৩০                                                                                                                                         ১২২৯. হারূন ইবনু মূসা আল ফারিবী (রহ.) ..... আবূ হুরায়রাহ্ (রাঃ) হতে বর্ণিত। তিনি বলেন, রাসূলুল্লাহ (সা.) ভুল করে (একদা) দু' রাক'আতের পরই সালাম ফিরালেন, তখন তাঁকে যুলইয়াদায়ন (রাঃ) বললেন, হে আল্লাহর রসূল! সালাত কি সংক্ষিপ্ত করা হয়েছে, না আপনি ভুলে গেছেন? রাসূলুল্লাহ (সা.) বললেন, যুইয়াদায়ন কি সত্য বলেছে? সাহাবীগণ বললেন, হ্যা। তখন তিনি দাঁড়িয়ে সালাত পূর্ণ করে নিলেন।                                                             সহীহ: নাসায়ী’র “সুনানুল কুবরা” ৫৬৪।
1230 | পরিচ্ছেদঃ ২২: যে দু' রাক'আতের পরে ভুলে সালাম ফিরিয়ে ফেলল এবং কথা বলে ফেলল সে কি করবে?                                                                                                                             হাদিস একাডেমি নাম্বারঃ ১২৩০, আন্তর্জাতিক নাম্বারঃ                         ১২৩১                                                                                                                                         ১২৩০. মুহাম্মাদ ইবনু রাফি (রহ.) ..... আবূ হুরায়রাহ (রাঃ) হতে বর্ণিত। তিনি বলেন, রাসূলুল্লাহ (সা.) যুহর অথবা ‘আসরের সালাত আদায়কালে দু' রাক'আতের পর সালাম ফিরিয়ে সালাত শেষ করলেন। তখন তাঁকে যুইয়াদায়ন ইবনু ‘আমর (রাঃ) বললেন, সালাত কি সংক্ষিপ্ত করা হয়েছে, না আপনি ভুলে গেছেন? নবী (সা.) বললেন, যুলইয়াদায়ন কি বলছে? সাহাবীগণ বললেন, হে আল্লাহ নবী (সা.)! সে সত্যই বলেছে। তখন তিনি তাঁদের নিয়ে যে দু' রাক'আত কম হয়েছিল তা আদায় করে নিলেন।                                                             সহীহ: মুসনাদে আহমাদ ৭৬৫৩, সহীহ ইবনু খুযায়মাহ্ ১০৪৬।
1231 | পরিচ্ছেদঃ ২২: যে দু' রাক'আতের পরে ভুলে সালাম ফিরিয়ে ফেলল এবং কথা বলে ফেলল সে কি করবে?                                                                                                                             হাদিস একাডেমি নাম্বারঃ ১২৩১, আন্তর্জাতিক নাম্বারঃ                         ১২৩২                                                                                                                                         ১২৩১. আবু দাউদ (রহ.) ..... আবূ বাকর ইবনু সুলায়মান ইবনু আবূ হাসমাহ (রহ.) বলেন, তার কাছে খবর পৌছেছে যে, রাসূলুল্লাহ (সা.) দু' রাক্’আত সালাত আদায় করলে যুইয়াদায়ন (রাঃ) তাঁকে অনুরূপ বলেছিলেন। ইবনু শিহাব বলেন, সা'ঈদ ইবনুল মুসাইয়্যাব আমাকে এ সংবাদ অবহিত করেছেন আবু হুরায়রাহ হতে। তিনি বলেন, এটি আমাকে আরো অবহিত করেছেন আবূ সালামাহ্ ইবনু 'আবদুর রহমান আবূ বাকর ‘আবদুর রহমান ইবনুল হারিস এবং ‘উবায়দুল্লাহ ইবনু আবদুল্লাহ।                                                             সহীহ: আবু দাউদ ১০১৩, দারিমী ১৪৯৭, সহীহ ইবনু খুযায়মাহ্ ১০৪২।
1232 | পরিচ্ছেদঃ ২৩: দু' সিজদা সম্পর্কে আবু হুরায়রাহ্ (রাঃ)-এর বর্ণনার মধ্যে পার্থক্য                                                                                                                             হাদিস একাডেমি নাম্বারঃ ১২৩২, আন্তর্জাতিক নাম্বারঃ                         ১২৩৩                                                                                                                                         ১২৩২. মুহাম্মাদ ইবনু আবদুল্লাহ ইবনু আবদুল হাকাম (রহ.)…. আবূ হুরায়রাহ (রাঃ) হতে বর্ণিত। তিনি বলেন, রাসূলুল্লাহ (সা.) সেদিন সালামের পূর্বে বা পরে সিজদা করেননি।                                                             শাযঃ সহীহ ইবনু খুযায়মাহ ১০৪৫, নাসায়ী’র “সুনানুল কুবরা” ৫৬৭, সহীহ আবূ দাউদ ৯২৭, য'ঈফ আবু দাউদ ১৮৫।
1233 | পরিচ্ছেদঃ ২৩: দু' সিজদা সম্পর্কে আবু হুরায়রাহ্ (রাঃ)-এর বর্ণনার মধ্যে পার্থক্য                                                                                                                             হাদিস একাডেমি নাম্বারঃ ১২৩৩, আন্তর্জাতিক নাম্বারঃ                         ১২৩৪                                                                                                                                         ১২৩৩. ‘আমর ইবনু সাওওয়াদ ইবনুল আসওয়াদ ইবনু আমর (রহ.) ..... আবূ হুরায়রাহ্ (রাঃ) হতে বর্ণিত। রাসূলুল্লাহ (সা.) - যুলইয়াদায়ন (রাঃ)-এর দিন সালামের পর দু' সিজদা করেছিলেন।                                                             সহীহ: নাসায়ী’র “সুনানুল কুবরা” ৫৭১।
1234 | পরিচ্ছেদঃ ২৩: দু' সিজদা সম্পর্কে আবু হুরায়রাহ্ (রাঃ)-এর বর্ণনার মধ্যে পার্থক্য                                                                                                                             হাদিস একাডেমি নাম্বারঃ ১২৩৪, আন্তর্জাতিক নাম্বারঃ                         ১২৩৫                                                                                                                                         ১২৩৪. 'আমর ইবনু সাওয়াদ ইবনুল আসওয়াদ (রহ.) ..... আবূ হুরায়রাহ্ -এর সূত্রে রাসূলুল্লাহ (সা.) হতে অনুরূপ বর্ণিত হয়েছে।                                                             সহীহ: নাসায়ী'র “সুনানুল কুবরা” ৫৭২, সহীহ ইবনু খুযায়মাহ ১০৩৬।
1235 | পরিচ্ছেদঃ ২৩: দু' সিজদা সম্পর্কে আবু হুরায়রাহ্ (রাঃ)-এর বর্ণনার মধ্যে পার্থক্য                                                                                                                             হাদিস একাডেমি নাম্বারঃ ১২৩৫, আন্তর্জাতিক নাম্বারঃ                         ১২৩৬                                                                                                                                         ১২৩৫. আমর ইবনু উসমান ইবনু সা’ঈদ ইবনু কাসীর ইবনু দীনার (রহ.)…. আবূ হুরায়রাহ (রাঃ) হতে বর্ণিত, নবী (সা.) স্বীয় সন্দেহের কারণে সালামের পর সিজদা করেছিলেন।                                                             সহীহ: নাসায়ী'র “সুনানুল কুবরা” ১১৫৮।
1236 | পরিচ্ছেদঃ ২৩: দু' সিজদা সম্পর্কে আবু হুরায়রাহ্ (রাঃ)-এর বর্ণনার মধ্যে পার্থক্য                                                                                                                             হাদিস একাডেমি নাম্বারঃ ১২৩৬, আন্তর্জাতিক নাম্বারঃ                         ১২৩৭                                                                                                                                         ১২৩৬. মুহাম্মাদ ইবনু ইয়াহইয়া ইবনু আবুল্লাহ ইবনু আন নায়সাবূরী (রহ.)… ইমরান ইবনু হুসায়ন (রাঃ) হতে বর্ণিত। নবী (সা.) তাদের নিয়ে সালাত আদায়কালে ভুল করে ফেললেন এবং দু' সিজদা করে সালাম ফিরালেন।                                                             সহীহ: আবু দাউদ ১০৩৯, তিরমিযী ৩৯৫, ইবনু মাজাহ ১২১৫, সহীহ ইবনু খুযায়মাহ ১০৬২, ইরওয়াউল গালীল ৪০০।
1237 | পরিচ্ছেদঃ ২৩: দু' সিজদা সম্পর্কে আবু হুরায়রাহ্ (রাঃ)-এর বর্ণনার মধ্যে পার্থক্য                                                                                                                             হাদিস একাডেমি নাম্বারঃ ১২৩৭, আন্তর্জাতিক নাম্বারঃ                         ১২৩৮                                                                                                                                         ১২৩৭. আবুল আশ’আস (রহ.)….. ইমরান ইবনু হুসায়ন (রাঃ) হতে বর্ণিত। তিনি বলেন, রাসূলুল্লাহ (সা.) ‘আসরের সালাতের তিন রাআত আদায় করে সালাম ফিরিয়ে ঘরে প্রবেশ করলেন। তখন খিরবাক (রাঃ) নামক এক সাহাবী তার নিকট এসে বললেন, হে আল্লাহর রসূল! সালাত কি সংক্ষিপ্ত হয়েছে? তখন তিনি রাগান্বিত হয়ে চাদর সামলাতে সামলাতে বের হয়ে বললেন, এ কি সত্য বলেছে? সাহাবীগণ বললেন, হ্যাঁ। তখন তিনি (সা.) দাঁড়িয়ে সে রাক’আত আদায় করলেন এবং সালাম ফিরিয়ে ভুলের জন্যে দু' সিজদা করলেন ও সালাম ফিরালেন।                                                             সহীহ: মুসলিম (১/১০১/২০৪), আবু দাউদ ৮, ১০, ইবনু মাজাহ ১২১৫, সহীহ ইবনু খুযায়মাহ ১০৫৪।
1238 | পরিচ্ছেদঃ ২৪: মুসল্লীর সন্দেহ হলে যা স্মরণ আছে তার উপর সালাত শেষ করা                                                                                                                             হাদিস একাডেমি নাম্বারঃ ১২৩৮, আন্তর্জাতিক নাম্বারঃ                         ১২৩৯                                                                                                                                         ১২৩৮. ইয়াহইয়া ইবনু হাবীব ইবনু আরাবী (রহ.)…. আবূ সা’ঈদ (রাঃ) এর সূত্রে নবী (সা.) হতে বর্ণিত। তিনি বলেন, যখন তোমাদের কেউ সালাতে সন্দেহ করে তখন সে যেন সন্দেহ ত্যাগ করে দৃঢ় বিশ্বাসের উপর নির্ভর করে। যখন সমাপ্তি সম্পর্কে দৃঢ় বিশ্বাস হয়ে যায় তখন বসা অবস্থায় দু'টি সিজদা করবে। যদি সে পাঁচ রাকআত আদায় করে থাকে তা হলে এ দু' সিজদা তার সালাতকে জোড় বানিয়ে দিবে। আর যদি সে চার রাক'আত আদায় করে থাকে, তা হলে এ দু' সিজদা শয়তানের জন্যে অপমানের কারণ হয়ে দাঁড়াবে।                                                             হাসান: মুসলিম ৫৭১, আবু দাউদ ১০২৪, ইবনু মাজাহ ১২১০, দারিমী ১৪৯৫, সহীহ ইবনু খুযায়মাহ ১০২৩, ইরওয়াউল গালীল ৪১১.
1239 | পরিচ্ছেদঃ ২৪: মুসল্লীর সন্দেহ হলে যা স্মরণ আছে তার উপর সালাত শেষ করা                                                                                                                             হাদিস একাডেমি নাম্বারঃ ১২৩৯, আন্তর্জাতিক নাম্বারঃ                         ১২৪০                                                                                                                                         ১২৩৯. মুহাম্মাদ ইবনু রাফি (রহ.) ..... আবু সাঈদ আল খুদরী (রাঃ)-এর সূত্রে নবী (সা.) হতে বর্ণিত। তিনি বলেন, যখন তোমাদের কেউ বুঝতে না পারে যে, সে তিন রাক'আত আদায় করেছে না চার রাক'আত? তখন সে যেন আরও এক রাকআত আদায় করে নেয় এবং বসা অবস্থায় তার পরে দু'টি সিজদা করে নেয়। যদি সে পাঁচ রাক'আত আদায় করে থাকে তা হলে এ দু' সিজদা তার সলাতকে জোড় বানিয়ে দিবে, আর যদি সে চার রাকআত আদায় করে থাকে তা হলে এ দু' সিজদাহ শয়তানের জন্যে অপমানের কারণ হবে।                                                             হাসান: মুসলিম ৫৭১, আবু দাউদ ১০২৪, ইবনু মাজাহ ১২১০, দারিমী ১৪৯৫, সহীহ ইবনু খুযায়মাহ ১০২৩, ইরওয়াউল গালীল ৪১১.
1240 | পরিচ্ছেদঃ ২৫: (সালাত আদায়কালে সন্দেহ হলে) ভেবে দেখা                                                                                                                             হাদিস একাডেমি নাম্বারঃ ১২৪০, আন্তর্জাতিক নাম্বারঃ                         ১২৪১                                                                                                                                         ১২৪০. মুহাম্মাদ ইবনু রাফি (রহ.) ..... ‘আবদুল্লাহ [ইবনু মাস্'উদ] (রাঃ)-এর সূত্রে নবী (সা.) থেকে বর্ণিত। তিনি বলেন, তোমাদের কেউ যদি সালাতে সন্দেহে পতিত হয় তা হলে সে যেন ভেবে দেখে। যা সে সঠিক মনে করে তা পূর্ণ করবে, তারপর দু'টি সিজদা করে নিবে। রাবী বলেন, আমি হাদীসের কিছু শব্দ যে রকমভাবে ইচ্ছা করেছিলাম সে রকমভাবে বুঝিনি।                                                             সহীহ: বুখারী ৪০১, মুসলিম ৫৭২, ইবনু মাজাহ ১২১১, ইওয়াউল গালীল ৪০২।
1240 | পরিচ্ছেদঃ ২৫: (সালাত আদায়কালে সন্দেহ হলে) ভেবে দেখা                                                                                                                             হাদিস একাডেমি নাম্বারঃ ১২৪১, আন্তর্জাতিক নাম্বারঃ                         ১২৪২                                                                                                                                         ১২৪১. মুহাম্মাদ ইবনু আবদুল্লাহ ইবনুল মুবারক আল মুখররামী (রহ.) ..... ‘আবদুল্লাহ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: তোমাদের কেউ যদি সালাতে সন্দেহে পতিত হয়, তখন সে যেন ভেবে দেখে এবং সালাত শেষে দু'টি সিজদা করে নেয়।                                                             সহীহ: বুখারী ৪০১, মুসলিম ৫৭২, ইবনু মাজাহ ১২১১, ইওয়াউল গালীল ৪০২।
1242 | পরিচ্ছেদঃ ২৫: (সালাত আদায়কালে সন্দেহ হলে) ভেবে দেখা                                                                                                                             হাদিস একাডেমি নাম্বারঃ ১২৪২, আন্তর্জাতিক নাম্বারঃ                         ১২৪৩                                                                                                                                         ১২৪২. সুওয়াইদ ইবনু নাসর (রহ.) ..... ‘আবদুল্লাহ (রাঃ) হতে বর্ণিত। তিনি বলেন, রাসূলুল্লাহ (সা.) (একদা) সালাত আদায়কালে কিছু বাড়ালেন অথবা কমালেন। যখন তিনি (সা.) সালাম ফিরালেন তখন আমরা বললাম, হে আল্লাহর রসূল! সালাতে কি কোন কিছু ঘটেছে? তিনি বললেন, যদি সালাতে কোন কিছু ঘটত তা হলে আমি তা তোমাদের জানিয়ে দিতাম, কিন্তু আমি তো একজন মানুষ, আমিও ভুলে যাই। যেমনিভাবে তোমরা ভুলে যাও। অতএব, তোমাদের কেউ যদি সালাতে সন্দেহে পতিত হয় তা হলে সে যেন ভেবে দেখে যে, কোনটা সঠিকের কাছাকাছি। যা সঠিক বলে মনে হয় তার উপর ভিত্তি করে সালাত শেষ করবে। তারপর সালাম ফিরিয়ে দু’টি সিজদা করে নিবে।                                                             সহীহ: বুখারী ৪০১, মুসলিম ৫৭২, ইবনু মাজাহ ১২১১, ইওয়াউল গালীল ৪০২।
1243 | পরিচ্ছেদঃ ২৫: (সালাত আদায়কালে সন্দেহ হলে) ভেবে দেখা                                                                                                                             হাদিস একাডেমি নাম্বারঃ ১২৪৩, আন্তর্জাতিক নাম্বারঃ                         ১২৪৪                                                                                                                                         ১২৪৩. হাসান ইবনু ইসমা’ঈল ইবনু সুলায়মান আল মুজালিদী (রহ.) ..... ‘আবদুল্লাহ (রাঃ) হতে বর্ণিত। তিনি বলেন, রাসূলুল্লাহ (সা.) (একদা) সালাত আদায়কালে কিছু বাড়িয়ে অথবা কমিয়ে ফেললেন। যখন তিনি সালাম ফিরালেন, আমরা বললাম, হে আল্লাহর নবী! সালাতে কি কিছু ঘটেছে? তিনি (সা.) বললেন, তা কি? তখন তিনি যা করেছেন আমরা তাঁকে সে সম্পর্কে বললাম। তখন তিনি পা গুটিয়ে ক্বিবলার দিকে মুখ করে ভুলের জন্যে দু’টি (সাহূ) সিজদা করলেন। এরপর আমাদের দিকে মুখ করে বললেন, যদি সালাতে কিছু ঘটত তা হলে তা আমি তোমাদের জানিয়ে দিতাম। অতঃপর বললেন, আমিও তো একজন। মানুষ তোমরা যেমন ভুলে যাও আমিও তেমনিভাবে ভুলে যাই। অতএব, যদি তোমাদের কেউ সালাতে সন্দেহে পতিত হয় তাহলে সে যেন ভেবে দেখে কোনটা সঠিক, তারপর সালাম ফিরিয়ে ভুলের জন্যে দুটি (সাহূ) সিজদা করে নেয়।                                                             সহীহ: বুখারী ৪০১, মুসলিম ৫৭২, ইবনু মাজাহ ১২১১, ইওয়াউল গালীল ৪০২।
1244 | পরিচ্ছেদঃ ২৫: (সালাত আদায়কালে সন্দেহ হলে) ভেবে দেখা                                                                                                                             হাদিস একাডেমি নাম্বারঃ ১২৪৪, আন্তর্জাতিক নাম্বারঃ                         ১২৪৫                                                                                                                                         ১২৪৪. ইসমাঈল ইবনু মাসউদ (রহ.) ..... 'আবদুল্লাহ (রাঃ) হতে বর্ণিত। রাসূলুল্লাহ (সা.) (একদিন) যুহরের সালাত আদায় করে মুসল্লীদের দিকে মুখ ফিরালেন। তখন তারা বলল, সালাতে কি কিছু ঘটেছে? তিনি (সা.) বললেন, তা কি? তখন মুসল্লীগণ এ সম্পর্কে তাঁকে জানালেন। তখন তিনি তাঁর পা গুটিয়ে নিলেন এবং কিবলার দিকে মুখ করে দু'টি সিজদা করলেন ও সালাম ফিরালেন। অতঃপর তাদের দিকে মুখ করে বললেন, আমিও তো একজন মানুষ তোমরা যেমন ভুলে যাও আমিও তেমনিভাবে ভুলে যাই। যদি আমি ভুলে যাই তা হলে তোমরা আমাকে মনে করিয়ে দিবে। তিনি আরো বললেন, যদি সালাতে কিছু ঘটত তাহলে আমি তোমাদের তা জানিয়ে দিতাম। তিনি আরো বললেন, তোমাদের কেউ যদি সালাতে সন্দেহে পতিত হয়। তবে সে যেন ভেবে দেখে যা সঠিকের কাছাকাছি বলে মনে হয় তার উপর ভিত্তি করে সালাত শেষ করে নেয়। ও দু'টি সিজদা করে।                                                             সহীহ: বুখারী ৪০১, মুসলিম ৫৭২, ইবনু মাজাহ ১২১১, ইওয়াউল গালীল ৪০২।
1245 | পরিচ্ছেদঃ ২৫: (সালাত আদায়কালে সন্দেহ হলে) ভেবে দেখা                                                                                                                             হাদিস একাডেমি নাম্বারঃ ১২৪৫, আন্তর্জাতিক নাম্বারঃ                         ১২৪৬                                                                                                                                         ১২৪৫. সুওয়াইদ ইবনু নাসর (রহ.) ..... 'আবদুল্লাহ (রাঃ) হতে বর্ণিত। তিনি বলেন, যে ব্যক্তি সালাতে সন্দেহে পতিত হয় সে যেন কোনটা সঠিক তা ভেবে দেখে, এরপর সালাত শেষ করে বসা অবস্থায় দু'টি সিজদা করে নেয়।                                                             সহীহ মাওকুফ: নাসায়ী'র “সুনানুল কুবরা” ১১৬৮।
1246 | পরিচ্ছেদঃ ২৫: (সালাত আদায়কালে সন্দেহ হলে) ভেবে দেখা                                                                                                                             হাদিস একাডেমি নাম্বারঃ ১২৪৬, আন্তর্জাতিক নাম্বারঃ                         ১২৪৭                                                                                                                                         ১২৪৬. সুওয়াইদ ইবনু নাসর (রহ.) ..... 'আবদুল্লাহ (রাঃ) হতে বর্ণিত। তিনি বলেন, যে ব্যক্তি সালাতে সন্দেহে পতিত হয় সে যেন কোনটা সঠিক তা ভেবে দেখে, এরপর দু'টি সিজদা করে নেয়।                                                             সহীহ মাওকুফ: বুখারী ৪০১, মুসলিম ৫৭২, নাসায়ী'র “সুনানুল কুবরা” ১১৬৯।
1247 | পরিচ্ছেদঃ ২৫: (সালাত আদায়কালে সন্দেহ হলে) ভেবে দেখা                                                                                                                             হাদিস একাডেমি নাম্বারঃ ১২৪৭, আন্তর্জাতিক নাম্বারঃ                         ১২৪৮                                                                                                                                         ১২৪৭. সুওয়াইদ ইবনু নাসর (রহ.) ..... ইব্রাহীম (রহ.) হতে বর্ণিত। তিনি বলেন, সাহাবীগণ বলতেন, কেউ যদি সালাতে সন্দেহে পতিত হয় তা হলে সে যেন কোন্‌টা সঠিক তা ভেবে দেখে তারপর দু'টি সিজদা করে নেয়।                                                             সহীহ মাওকুফ: নাসায়ী’র “সুনানুল কুবরা” ১১৬৯।
1248 | পরিচ্ছেদঃ ২৫: (সালাত আদায়কালে সন্দেহ হলে) ভেবে দেখা                                                                                                                             হাদিস একাডেমি নাম্বারঃ ১২৪৮, আন্তর্জাতিক নাম্বারঃ                         ১২৪৯                                                                                                                                         ১২৪৮. সুওয়াইদ ইবনু নাসর (রহ.) ..... ‘আবদুল্লাহ ইবনু জা'ফার (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: যে ব্যক্তি সালাতে সন্দেহে পতিত হয়, সে যেন সালাম ফিরানোর পর দুটি সিজদা করে নেয়।                                                             হাসান: মুসনাদে আহমাদ ১৭৫২। শায়খ আলবানী (রহ.) হাদীসটিকে য'ঈফ বলেছেন, য'ঈফ আবু দাউদ ১৮৮, মুসনাদে আহমাদ ১৭৫২, আবু দাউদ ১০৩৩।
1249 | পরিচ্ছেদঃ ২৫: (সালাত আদায়কালে সন্দেহ হলে) ভেবে দেখা                                                                                                                             হাদিস একাডেমি নাম্বারঃ ১২৪৯, আন্তর্জাতিক নাম্বারঃ                         ১২৫০                                                                                                                                         ১২৪৯. মুহাম্মাদ ইবনু হাশিম (রহ.) ..... ‘আবদুল্লাহ ইবনু জাফার (রাঃ) হতে বর্ণিত। রাসূলুল্লাহ (সা.) বলেছেন: যে ব্যক্তি সালাতে সন্দেহে পতিত হয় সে যেন সালাম ফিরানোর পর দু'টি সিজদা করে নেয়।                                                             য'ঈফ: মুসনাদে আহমাদ ১৭৫২, আবু দাউদ ১০৩৩।
1250 | পরিচ্ছেদঃ ২৫: (সালাত আদায়কালে সন্দেহ হলে) ভেবে দেখা                                                                                                                             হাদিস একাডেমি নাম্বারঃ ১২৫০, আন্তর্জাতিক নাম্বারঃ                         ১২৫১                                                                                                                                         ১২৫০. মুহাম্মাদ ইবনু ইসমা’ঈল ইবনু ইবরাহীম (রহ.) ..... ‘আবদুল্লাহ ইবনু জা'ফার (রাঃ) হতে বণিত। নবী (সা.) বলেছেন: যে ব্যক্তি সালাতে সন্দেহে পতিত হয় সে যেন সালাম ফিরানোর পর দু'টি সিজদা করে নেয়।                                                             সহীহ: আবূ দাউদ ১০৩৩, মুসনাদে আহমাদ ১৭৫২, সহীহ ইবনু খুযায়মাহ ১০৩৩, বায়হাকী’র সুনানুল কুবরা (২/৩৩৬)। শায়খ আলবানী (রহ.) হাদীসটিকে য'ঈফ বলেছেন: মুসনাদে আহমাদ ১৭৪৭, আবু দাউদ ১০৩৩।
1251 | পরিচ্ছেদঃ ২৫: (সালাত আদায়কালে সন্দেহ হলে) ভেবে দেখা                                                                                                                             হাদিস একাডেমি নাম্বারঃ ১২৫১, আন্তর্জাতিক নাম্বারঃ                         ১২৫২                                                                                                                                         ১২৫১. হারূন ইবনু আবদুল্লাহ (রহ.) ..... ‘আবদুল্লাহ ইবনু জা'ফার (রাঃ) হতে বর্ণিত। রাসূলুল্লাহ (সা.) বলেছেন: যে ব্যক্তি সালাতে সন্দেহে পতিত হয়, সে যেন দু’টি সিজদা করে নেয়। রাবী হাজ্জাজ (রাঃ) বলেন, সালামের পর; রাবী রওহ্ (রাঃ) বলেন, বসা অবস্থায়।                                                             সহীহ: বুখারী ৪০১, মুসলিম ৫৭২, তিরমিযী ৩৯৮। কিন্তু শায়খ আলবানী হাদীসটিকে য'ঈফ বলেছেন: আবু দাউদ ১০৩৩ মুসনাদে আহমাদ ১৭৪৭।
1252 | পরিচ্ছেদঃ ২৫: (সালাত আদায়কালে সন্দেহ হলে) ভেবে দেখা                                                                                                                             হাদিস একাডেমি নাম্বারঃ ১২৫২, আন্তর্জাতিক নাম্বারঃ                         ১২৫৩                                                                                                                                         ১২৫২. কুতায়বাহ (রহ.) ..... আবূ হুরায়রাহ্ (রাঃ) হতে বর্ণিত। রাসূলুল্লাহ (সা.) বলেছেন: তোমাদের কেউ যখন সালাত আদায় করতে দাড়ায় তখন শয়তান এসে তার সালাতে ভ্রান্তি সৃষ্টি করে। ফলে সে বুঝতে পারে না কত রাক'আত সালাত আদায় করেছে। অতএব যখন তোমাদের কেউ এরূপ অবস্থায় পৌছে তখন সে যেন বসা অবস্থায় দু'টি সিজদা করে নেয়।                                                             সহীহ: বুখারী ১২৩২, মুসলিম ৩৮৯।
1253 | পরিচ্ছেদঃ ২৫: (সালাত আদায়কালে সন্দেহ হলে) ভেবে দেখা                                                                                                                             হাদিস একাডেমি নাম্বারঃ ১২৫৩, আন্তর্জাতিক নাম্বারঃ                         ১২৫৪                                                                                                                                         ১২৫৩. বিশর ইবনু হিলাল (রহ.) ..... আবূ হুরায়রাহ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: যখন সালাতের জন্যে আযান দেয়া হয় তখন শয়তান পৃষ্ঠপ্রদর্শন করে পালাতে থাকে। আর তার থেকে আওয়াজ সহকারে বায়ু বের হতে থাকে। আর যখন ইকামত সমাপ্ত হয় তখন সে পুনঃ এসে মুসল্লীদের মনে নানা খটকা সৃষ্টি করতে থাকে, ফলে মুসল্লী বুঝতে পারে না যে, সে কত রাকআত আদায় করল। অতএব, তোমাদের মধ্যে যদি কেউ তা অনুভব করে তবে সে যেন দু'টি সিজদা করে নেয়।                                                             সহীহ: বুখারী ১২৩১, মুসলিম ৩৮৯।
1254 | পরিচ্ছেদঃ ২৬: যে পাঁচ রাকআত সালাত আদায় করল সে কি করবে?                                                                                                                             হাদিস একাডেমি নাম্বারঃ ১২৫৪, আন্তর্জাতিক নাম্বারঃ                         ১২৫৫                                                                                                                                         ১২৫৪. মুহাম্মাদ ইবনুল মুসান্না ও মুহাম্মাদ ইবনু বাশশার (রহ.) ..... 'আবদুল্লাহ (রাঃ) হতে বর্ণিত। তিনি বলেন, নবী (সা.) একদিন যুহরের সালাত পাঁচ রাক’আত আদায় করে ফেললেন। তখন তাঁকে বলা হলো, সালাত কি বাড়িয়ে দেয়া হয়েছে? তিনি (সা.) বললেন, তা কিভাবে? সাহাবীগণ বললেন, আপনি পাঁচ রাক'আত আদায় করে ফেলেছেন। তখন তিনি তাঁর পা ভাঁজ করে দু'টি সিজদা করে নিলেন।                                                             সহীহ: বুখারী ৪০৪, মুসলিম ৫৭২। [দ্রঃ ১২৪৩]
1255 | পরিচ্ছেদঃ ২৬: যে পাঁচ রাকআত সালাত আদায় করল সে কি করবে?                                                                                                                             হাদিস একাডেমি নাম্বারঃ ১২৫৫, আন্তর্জাতিক নাম্বারঃ                         ১২৫৬                                                                                                                                         ১২৫৫. ‘আবদাহ্ ইবনু আবদুর রহীম (রহ.) ..... 'আবদুল্লাহ (রহ.)-এর সূত্রে নবী (সা.) হতে বর্ণিত। তিনি একদিন সাহাবীগণকে নিয়ে যুহরের সালাত পাঁচ রাক'আত আদায় করে ফেললেন। তখন সাহাবীগণ বললেন, আপনি পাঁচ রাক'আত আদায় করে ফেলেছেন। তখন তিনি সালামের পর বসা অবস্থায় দু'টি সিজদা করে নিলেন।                                                             সহীহ: সহীহ ইবনু খুযায়মাহ্ ১০৫৭, তিরমিযী ৩৯৩।
1256 | পরিচ্ছেদঃ ২৬: যে পাঁচ রাকআত সালাত আদায় করল সে কি করবে?                                                                                                                             হাদিস একাডেমি নাম্বারঃ ১২৫৬, আন্তর্জাতিক নাম্বারঃ                         ১২৫৭                                                                                                                                         ১২৫৬. মুহাম্মাদ ইবনু রাফি (রহ.) ..... ইবরাহীম ইবনু সুওয়াইদ (রহ.) হতে বর্ণিত। তিনি বলেন, ‘আলকামাহ্ (রহ.) একদিন পাঁচ রাকআত সালাত আদায় করে ফেললেন। তখন তাকে বলা হলে তিনি বললেন, আমি (অনুরূপ) করিনি। [ইবরাহীম (রহ.) বলেন] আমি আমার মাথার দ্বারা ইঙ্গিত করলাম, নিশ্চয়! তিনি বললেন, হে অন্ধ! তুমিও (এরূপ) সাক্ষ্য দিচ্ছ? আমি বললাম, হ্যাঁ; তখন তিনি দু'টি সিজদা করলেন, এরপর আমাদের ‘আবদুল্লাহ (রাঃ)-এর সূত্রে নবী (সা.) হতে হাদীস বর্ণনা করলেন। তিনি একদিন পাঁচ রাক’আত সালাত আদায় করলে লোকেরা পরস্পরে ফিসফিস করলো। অতঃপর তাকে বললো, সালাত কি বাড়িয়ে দেয়া হয়েছে? তিনি বললেন, না। সাহাবীগণ তাঁকে বিষয়টি অবহিত করলে, তিনি পা ভাজ করে দু’টি সিজদা দিলেন আর বললেন, আমিও মানুষ। আমিও ভুলে যাই যেমন তোমরা ভুলে যাও।                                                             সহীহঃ মসলিম ৫৭২, আবু দাউদ ১০২২, মুসনাদে আহমাদ ৪২৮২, সহীহ ইবনু খুযায়মাহ ১০৬৯, সহীহ আবু দাউদ ৯৩৭।
1257 | পরিচ্ছেদঃ ২৬: যে পাঁচ রাকআত সালাত আদায় করল সে কি করবে?                                                                                                                             হাদিস একাডেমি নাম্বারঃ ১২৫৭, আন্তর্জাতিক নাম্বারঃ                         ১২৫৮                                                                                                                                         ১২৫৭. সুওয়াইদ ইবনু নাসর (রহ.) ..... শা'বী (রহ.) হতে বর্ণিত। (একদিন) ‘আলক্বামাহ্ ইবনু কয়স (রহ.) সালাতে ভুল করে ফেললে (সালাত শেষে) কথা বলার পর লোকেরা তাকে মনে করে দিলে তিনি বললেন, হে আ’ওয়ার! ঘটনা কি এমনই? তিনি বললেন, হ্যাঁ। তখন তিনি বাহু বন্ধন খুলে ফেলে ভুলের জন্যে দু’টি (সাহূ) সিজদা করলেন এবং বললেন যে, রাসূলুল্লাহ (সা.) - এরূপই করেছিলেন। রাবী বলেন, আমি হাকাম (রহ.)-কে বলতে শুনেছি যে, ‘আলকামাহ (রহ.) সেদিন পাঁচ রাক্আত আদায় করেছিলেন।                                                             সহীহ: নাসায়ী'র “সুনানুল কুবরা” ১১৮০।
1258 | পরিচ্ছেদঃ ২৬: যে পাঁচ রাকআত সালাত আদায় করল সে কি করবে?                                                                                                                             হাদিস একাডেমি নাম্বারঃ ১২৫৮, আন্তর্জাতিক নাম্বারঃ                         ১২৫৯                                                                                                                                         ১২৫৮. সুওয়াইদ ইবনু নাসর (রহ.) ..... ইব্রাহীম (রহ.) হতে বর্ণিত যে, আলকামাহ (রহ.) পাঁচ রাক’আত সালাত আদায় করে সালাম ফিরালেন। তখন ইব্রাহীম ইবনু সুওয়াইদ বললেন, হে আবূ শিবন! আপনি তো পাঁচ রাকআত সালাত আদায় করেছেন। তিনি বললেন, হে আওয়ার! ঘটনা কি এমনই? অতঃপর তিনি ভুলের কারণে দু'টি সিজদা করলেন এবং বললেন, রাসূলুল্লাহ (সা.) এমনই করেছেন।                                                             সহীহ মুরসাল: নাসায়ী’র “সুনানুল কুবরা” ১১৮১।
1259 | পরিচ্ছেদঃ ২৬: যে পাঁচ রাকআত সালাত আদায় করল সে কি করবে?                                                                                                                             হাদিস একাডেমি নাম্বারঃ ১২৫৯, আন্তর্জাতিক নাম্বারঃ                         ১২৬০                                                                                                                                         ১২৫৯. সুওয়াইদ ইবনু নাসর (রহ.) ..... ‘আবদুল্লাহ (রহ.) হতে বর্ণিত। রাসূলুল্লাহ (সা.) অপরাহ্নের দু' সালাতের এক সালাতে পাঁচ রাক'আত আদায় করে ফেললে তাঁকে বলা হলো, সালাত কি বাড়িয়ে দেয়া হয়েছে? তিনি বললেন, তা কিভাবে? সাহাবীগণ বললেন, আপনি পাঁচ রাক'আত আদায় করে ফেলেছেন। তখন তিনি বললেন, আমিও তো একজন মানুষ! তোমরা যেরূপ ভুলে যাও আমিও তদ্রুপ ভুলে যাই। তোমাদের যেরূপ স্মরণ থাকে আমারও তদ্রুপ স্মরণ থাকে। অতঃপর তিনি দু'টি সিজদা করে সালাত শেষ করে নিলেন।                                                             সহীহ: মুসলিম (১/৯৩/৪০২), মুসনাদে আহমাদ ৩৮৮৩।
1260 | পরিচ্ছেদঃ ২৭: যে সালাতের কিছু ভুলে যায় সে কি করবে?                                                                                                                             হাদিস একাডেমি নাম্বারঃ ১২৬০, আন্তর্জাতিক নাম্বারঃ                         ১২৬১                                                                                                                                         ১২৬০. রবী ইবনু সুলায়মান (রহ.) ... উসমান (রহ.)-এর মুক্তদাস মুহাম্মাদ ইবনু ইউসুফ-এর সূত্রে তার পিতা [ইউসুফ (রহ.)] হতে বর্ণিত, মু'আবিয়াহ্ (রাঃ) (একদিন) তাদের ইমাম হয়ে সালাত আদায় করলেন। তিনি সালাতে এমন সময় দাঁড়িয়ে গেলেন, যখন তাঁর উপর বসা প্রয়োজন ছিল। মুসল্লীরা ‘সুবহানাল্ল-হ’ বললে তিনি দাঁড়ানো অবস্থায়ই থাকলেন। সালাত সমাপ্ত করার পর বসা অবস্থায় দুটি সিজদা করলেন, এরপর মিম্বারের উপর বসে বললেন, আমি রাসূলুল্লাহ (সা.)-কে বলতে শুনেছি, যে মুসল্লী তার সালাতে কোন কিছু ভুলে যায় সে যেন এ দুটি সিজদার মতো (দু'টি) সিজদা করে নেয়।                                                             সনদ দুর্বল: মুসনাদে আহমাদ ১৬৯৫৯, নাসায়ী’র “সুনানুল কুবরা” ১১৮৩, য'ঈফ আবু দাউদ ১৯১; সনদে মুহাম্মাদ ইবনু ইউসুফ রাবী মাকবূল।
1261 | পরিচ্ছেদঃ ২৮: সাহূ’র দু' সিজদায় তাকবীর বলা                                                                                                                             হাদিস একাডেমি নাম্বারঃ ১২৬১, আন্তর্জাতিক নাম্বারঃ                         ১২৬২                                                                                                                                         ১২৬১. আহমাদ ইবনু আমর ইবনু সারহ (রহ.) ..... ‘আবদুল্লাহ ইবনু বুহায়নাহ্ (রাঃ) হতে বর্ণিত। রাসূলুল্লাহ (সা.) একদা যুহরের দ্বিতীয় রাকআত হতে দাঁড়িয়ে গেলেন এবং বসলেন না। যখন সালাত শেষ করলেন তখন বসা অবস্থায় সালাম ফিরাবার পূর্বে দু'টি সিজদা করলেন, প্রত্যেক সিজদায় তাকবীর বললেন, অন্য মুসল্লীরাও ভুলে না বসার জন্যে তার সঙ্গে ঐ দু' সিজদা করলেন।                                                             সহীহ: বুখারী ১২৩০, মুসলিম ৫৭০। [দ্রঃ ১২২২]
1262 | পরিচ্ছেদঃ ২৯: যে রাক'আতে সালাত শেষ হবে তাতে বসার নিয়ম                                                                                                                             হাদিস একাডেমি নাম্বারঃ ১২৬২, আন্তর্জাতিক নাম্বারঃ                         ১২৬৩                                                                                                                                         ১২৬২. ইয়াকূব ইবনু ইব্রাহীম আদ্ দাওরাকী ও মুহাম্মাদ ইবনু বাশশার (রহ.) .... আবূ হুমায়দ আস্ সা’ইদী (রাঃ) হতে বর্ণিত। তিনি বলেন, নবী (সা.) যখন ঐ দু' রাক'আতে পৌছতেন, যে দু' রাক’আতের পর সালাত শেষ হবে তখন তার বাম পা নিতম্বের নিচ দিয়ে ডান পাশে বের করে দিতেন এবং নিতম্বের নিচ দিয়ে পা বের করা অবস্থায় নিতম্বের উপর বসতেন। অতঃপর সালাম ফিরাতেন।                                                             সহীহ: বুখারী ৮২৮, তিরমিযী ৩০৪, ইবনু মাজাহ ১০৬৩। [দ্রঃ ১০৩৯]
1263 | পরিচ্ছেদঃ ২৯: যে রাক'আতে সালাত শেষ হবে তাতে বসার নিয়ম                                                                                                                             হাদিস একাডেমি নাম্বারঃ ১২৬৩, আন্তর্জাতিক নাম্বারঃ                         ১২৬৪                                                                                                                                         ১২৬৩. কুতায়বাহ (রহ.) ..... ওয়ায়িল ইবনু হুজর (রাঃ) হতে বর্ণিত। তিনি বলেন, আমি রাসূলুল্লাহ (সা.)-কে দেখেছি, যখন তিনি সালাত শুরু করতেন তখন তার দু হাত তুলতেন, আর যখন রুকূ করতেন ও রুকূ হতে মাথা তুলতেন তখনও। আর তিনি যখন বসতেন তার বাম পা বিছিয়ে দিতেন এবং ডান পা খাড়া করে রাখতেন, আর তার বাম হাত বাম উরুর উপর এবং ডান হাত ডান উরুর উপর রাখতেন এবং মধ্যমা ও বৃদ্ধাঙ্গুলি দ্বারা গোলাকার বৃত্ত বানিয়ে ইশারা করতেন।                                                             সহীহ: আবু দাউদ ৭২৬, তিরমিযী ২৯২, ইবনু মাজাহ ৮৬৭, দারিমী ১৩৫৭, মুসনাদে হুমায়দী ৮৮৫, সহীহ ইবনু খুযায়মাহ ৪৭৭। [দ্রঃ ১১৫৯]
1264 | পরিচ্ছেদঃ ৩০: (সালাতে) দু' বাহু রাখার স্থান                                                                                                                             হাদিস একাডেমি নাম্বারঃ ১২৬৪, আন্তর্জাতিক নাম্বারঃ                         ১২৬৫                                                                                                                                         ১২৬৪. মুহাম্মাদ ইবনু 'আলী ইবনু মায়মূন আর রক্কী (রহ.) ..... ওয়ায়িল ইবনু হুজর (রাঃ) হতে বর্ণিত। তিনি নবী (সা.) -কে দেখলেন যে, তিনি সালাতে বসে তার বাম পা বিছিয়ে দিলেন আর তার দু' বাহু তাঁর উরুদ্বয়ের উপর রাখলেন এবং তর্জনি আঙ্গুল দ্বারা ইঙ্গিত করে দু'আ করলেন।                                                             সহীহ: আবু দাউদ ৭২৬, তিরমিযী ২৯২, ইবনু মাজাহ ৮৬৭, দারিমী ১৩৫৭, মুসনাদে হুমায়দী ৮৮৫, সহীহ: ইবনু খুযায়মাহ ৪৭৭। [দ্রঃ ১১৫৯]
1265 | পরিচ্ছেদঃ ৩১: (সালাতে) কনুইদ্বয় রাখার স্থান                                                                                                                             হাদিস একাডেমি নাম্বারঃ ১২৬৫, আন্তর্জাতিক নাম্বারঃ                         ১২৬৬                                                                                                                                         ১২৬৫. ইসমা’ঈল ইবনু মাস্'উদ (রহ.) ..... ওয়ায়িল ইবনু হুজর (রাঃ) হতে বর্ণিত। তিনি বলেন, আমি (মনে মনে) বললাম, আমি রাসূলুল্লাহ (সা.) -এর সালাতের প্রতি লক্ষ্য রাখব যে, তিনি কিভাবে সালাত আদায় করেন। (একদিন) রাসূলুল্লাহ (সা.) সালাতে দাঁড়ালেন এবং কিবলার দিকে মুখ করে তার দু হাত উঠালেন এমনিভাবে যে, তা তাঁর কর্ণদ্বয়ের বরাবর পৌছে গেল। অতঃপর তিনি তাঁর ডান হাত দ্বারা বাম হাত ধরলেন। যখন তিনি রুকূ করার ইচ্ছা করলেন তখন দু' হাত আগের ন্যায় উঠালেন এবং দু হাত তার হাঁটুর উপর রাখলেন। যখন তিনি তাঁর মাথা রুকূ' হতে উঠালেন দু হাতকে আগের ন্যায় উঠালেন। অতঃপর যখন তিনি সিজদা করলেন, তাঁর মাথা হস্তদ্বয়ের মাঝখানে রাখলেন। পরে বসে তার বাম পা বিছালেন ও বাম হাত বাম উরুর উপর রাখলেন। আর তাঁর ডান কনুই ডান উরুর উপর রাখলেন এবং দু’ আঙ্গুল দ্বারা গোলাকার বৃত্ত বানালেন। তাঁকে এমনই করতে দেখেছি। রাবী বিশর (রহ.) তর্জুনি অঙ্গুলি দ্বারা ইঙ্গিত করলেন এবং মধ্যমা ও বৃদ্ধাঙ্গুলি দ্বারা গোলাকার বৃত্ত বানালেন।                                                             সহীহ: আবু দাউদ ৭২৬, ইবনু মাজাহ ৮৬৭, সহীহ আবু দাউদ ৭১৬।
1266 | পরিচ্ছেদঃ ৩২: (সালাতে) হাতের তালুদ্বয় রাখার স্থান                                                                                                                             হাদিস একাডেমি নাম্বারঃ ১২৬৬, আন্তর্জাতিক নাম্বারঃ                         ১২৬৭                                                                                                                                         ১২৬৬. মুহাম্মাদ ইবনু মানসূর (রহ.) ..... ‘আলী ইবনু আবদুর রহমান (রহ.) হতে বর্ণিত। তিনি বলেন, আমি আবদুল্লাহ ইবনু উমার (রাঃ)-এর পাশে সালাত আদায় করছিলাম, তখন আমি কংকর সরালে তিনি আমাকে বললেন, তুমি (সিজদার স্থান থেকে) কংকর সরাবে না, কেননা তা শয়তানের কুমন্ত্রণা থেকেই হয়ে থাকে এবং তুমি করবে যেরূপ রাসূলুল্লাহ (সা.) -কে আমি করতে দেখেছি। [আলী (রহ.) বলেন] আমি বললাম, আপনি রাসূলুল্লাহ (সা.) -কে কেমন করতে দেখেছেন? তিনি বললেন, এমন। আর ডান পা খাড়া করলেন ও বাম পা বিছালেন এবং তার ডান হাত ডান উরু ও বাম হাত বাম উরুর উপর রাখলেন এবং তর্জনি দ্বারা ইশারা করলেন।                                                             সহীহ: মুসলিম ৫৭৯, আবু দাউদ ৯৮৭। [দ্রঃ ১১৬০]
1267 | পরিচ্ছেদঃ ৩৩: তর্জনি ব্যতীত ডান হাতের অন্যান্য আঙ্গুল বন্ধ করা                                                                                                                             হাদিস একাডেমি নাম্বারঃ ১২৬৭, আন্তর্জাতিক নাম্বারঃ                         ১২৬৮                                                                                                                                         ১২৬৭. কুতায়বাহ্ ইবনু সা'ঈদ (রহ.) ..... ‘আলী ইবনু আবদুর রহমান (রহ.) হতে বর্ণিত। তিনি বলেন, (আবদুল্লাহ) ইবনু উমার (রাঃ) আমাকে দেখলেন যে, আমি সালাতে পাথর নিয়ে খেলা করছি। যখন তিনি সালাম ফিরালেন আমাকে (তা থেকে) নিষেধ করলেন ও বললেন, তুমি সেরূপই করবে যেরূপ রাসূলুল্লাহ (সা.) করতেন। আমি বললাম, তিনি কেমন করতেন? তিনি বললেন, যখন তিনি সালাতে বসতেন তাঁর ডান হাত তার উরুর উপর রাখতেন ও বন্ধ করে দিতেন অর্থাৎ তার সমস্ত অঙ্গুলি এবং বৃদ্ধাঙ্গুলির সংলগ্ন অঙ্গুলি (তর্জনী) দ্বারা ইশারা করতেন আর তার বাম হাত তার বাম উরুর উপর রাখতেন।                                                             সহীহ: মুসলিম ৫৮০, আবু দাউদ ৯৮৭। [দ্রঃ ১১৬০]
1268 | পরিচ্ছেদঃ ৩৪: ডান হাতের দু’ আঙ্গুলি বন্ধ রাখা এবং এর মধ্যমা ও বৃদ্ধাঙ্গুলি দ্বারা গোলাকার বৃত্ত বানানো                                                                                                                             হাদিস একাডেমি নাম্বারঃ ১২৬৮, আন্তর্জাতিক নাম্বারঃ                         ১২৬৯                                                                                                                                         ১২৬৮. সুওয়াইদ ইবনু নাসর (রহ.) ..... ওয়ায়িল ইবনু হুজর (রাঃ) হতে বর্ণিত। তিনি বলেন, আমি (মনে মনে) বললাম, আমি রাসূলুল্লাহ (সা.) -এর সালাতের প্রতি লক্ষ্য রাখব তিনি কিভাবে সালাত আদায় করেন। এরপর তিনি তা বর্ণনা করলেন। তিনি বললেন, অতঃপর তিনি বসলেন ও বাম পা বিছিয়ে দিলেন এবং বাম হাতের তালু স্বীয় বাম হাঁটু ও উরুর উপর রাখলেন। আর ডান কনুই তাঁর ডান উরুর উপর রাখলেন। তারপর স্বীয় আঙ্গুলদ্বয় দ্বারা বৃত্তাকার বানালেন। এরপর তাঁর একটি আঙ্গুল উঁচু করে রাখলেন। আমি তাঁকে তা নাড়িয়ে দু'আ করতে দেখলাম।                                                             সহীহ: আবু দাউদ ৭২৬, তিরমিযী ২৯২, ইবনু মাজাহ ৮৬৭, দারিমী ১৩৫৭, মুসনাদে হুমায়দী ৮৮৫, সহীহ ইবনু খুযায়মাহ ৪৭৭। [দ্রঃ ৮৮৯, ১২৬৩]
1269 | পরিচ্ছেদঃ ৩৫: বাম হাত হাঁটুর ওপর বিছিয়ে দেয়া                                                                                                                             হাদিস একাডেমি নাম্বারঃ ১২৬৯, আন্তর্জাতিক নাম্বারঃ                         ১২৭০                                                                                                                                         ১২৬৯. মুহাম্মাদ ইবনু রাফি (রহ.) ..... ('আবদুল্লাহ) ইবনু 'উমার (রাঃ) হতে বর্ণিত। রাসূলুল্লাহ (সা.) যখন সালাতে বসতেন তাঁর উভয় হাত উভয় উরুর উপর রাখতেন এবং বৃদ্ধাঙ্গুলির সংলগ্ন অঙ্গুলি (তর্জনি) উপরে উঠাতেন ও তদ্দারা ইশারা করতেন আর তাঁর বাম হাত হাঁটুর উপর বিছিয়ে রাখতেন।                                                             সহীহ: মুসলিম ৫৮০, তিরমিযী ২৯৪, ইবনু মাজাহ ৯১৩, মুসনাদে আহমাদ ৬৩৪৮, সহীহ ইবনু খুযায়মাহ ৭১৭।
1270 | পরিচ্ছেদঃ ৩৫: বাম হাত হাঁটুর ওপর বিছিয়ে দেয়া                                                                                                                             হাদিস একাডেমি নাম্বারঃ ১২৭০, আন্তর্জাতিক নাম্বারঃ                         ১২৭১                                                                                                                                         ১২৭০.  আইয়ুব ইবনু মুহাম্মাদ আল ওয়াযযান (রহ.) ..... ‘আবদুল্লাহ ইবনুয যুবায়র (রাঃ) হতে বর্ণিত, নবী (সা.) যখন দু'আ করতেন, অঙ্গুলি দ্বারা ইশারা করতেন কিন্তু তা নাড়াতেন না। ইবনু জুরায়জ (রহ.) বলেন, হাদীসের অন্যতম রাবী ‘আমর (রহ.) এতটুকু বাড়িয়ে দিয়েছেন, যে, ‘আমির তাঁর পিতা আবদুল্লাহ ইবনুয যুবায়র হতে বর্ণনা করেন যে, তিনি নবী (সা.) -কে অনুরূপভাবে দু'আ করতে এবং তার বাম হাত দ্বারা তাঁর বাম পায়ের উপর ঠেস দিতে দেখেছেন।                                                             সহীহ: আর দাউদ ৯৮৯, দারিমী ১৩৩৮। শায়খ আলবানী (রহ.) হাদীসটিকে শায বলেছেন: 'আঙ্গুল নাড়াতেন না' অংশটুকু শায; আবূ দাউদ ৯৮৯, সহীহ আবু দাউদ ৯০৯, য'ঈফ আবু দাউদ ১৭৫।
1271 | পরিচ্ছেদঃ ৩৬: তাশাহহুদ (আত্তাহিয়্যাতু) আদায়কালে অঙ্গুলি দ্বারা ইঙ্গিত করা                                                                                                                             হাদিস একাডেমি নাম্বারঃ ১২৭১, আন্তর্জাতিক নাম্বারঃ                         ১২৭২                                                                                                                                         ১২৭১. মুহাম্মাদ ইবনু আবদুল্লাহ ইবনু ‘আম্মার আল মাওসিলী (রহ.) ..... নুমায়র আল খুযা’ঈ (রাঃ) হতে বর্ণিত। তিনি বলেন, আমি (একদা) রাসূলুল্লাহ (সা.)-কে দেখলাম যে, তিনি সালাতে তার ডান হাত তার ডান উরুর উপর রেখেছেন এবং অঙ্গুলি দ্বারা ইশারা করেছেন।                                                             সহীহ: আবু দাউদ ৯৯১, ইবনু মাজাহ ৯১১, মুসনাদে আহমাদ ১৫৯০৬, সহীহ ইবনু খুযায়মাহ ৭১৬, য'ঈফ আবু দাউদ ১৭৬।
1272 | পরিচ্ছেদঃ ৩৭: দু আঙ্গুলি দ্বারা ইশারা করার নিষেধাজ্ঞা এবং কোন্ আঙ্গুলি দ্বারা ইশারা করতে হবে তার বর্ণনা                                                                                                                             হাদিস একাডেমি নাম্বারঃ ১২৭২, আন্তর্জাতিক নাম্বারঃ                         ১২৭৩                                                                                                                                         ১২৭২. মুহাম্মাদ ইবনু বাশশার (রহ.) ..... আবূ হুরায়রাহ্ (রাঃ) হতে বর্ণিত। এক ব্যক্তি [সা'দ (রাঃ)] দু' অঙ্গুলি দ্বারা ইঙ্গিত করতেন। রাসূলুল্লাহ (সা.) বললেন, তুমি এক অঙ্গুলি দ্বারা ইশারা কর, এক অঙ্গুলি দ্বারা ইশারা কর।                                                             সহীহ: তিরমিযী ৩৫৫৭, ৩৮১০; মুসনাদে আহমাদ ১০৭৫০।
1273 | পরিচ্ছেদঃ ৩৭: দু আঙ্গুলি দ্বারা ইশারা করার নিষেধাজ্ঞা এবং কোন্ আঙ্গুলি দ্বারা ইশারা করতে হবে তার বর্ণনা                                                                                                                             হাদিস একাডেমি নাম্বারঃ ১২৭৩, আন্তর্জাতিক নাম্বারঃ                         ১২৭৪                                                                                                                                         ১২৭৩. মুহাম্মাদ ইবনু আবদুল্লাহ ইবনুল মুবারক আল মুখররিমী (রহ.) ..... সা'দ (রাঃ) হতে বর্ণিত। তিনি বলেন, রাসূলুল্লাহ (সা.) (একদিন) আমার কাছ দিয়ে গেলেন। তখন আমি আমার সমুদয় অঙ্গুলি দ্বারা ইঙ্গিত করছিলাম। তিনি আমাকে বলেন, ‘তুমি এক অঙ্গুলি দ্বারা ইঙ্গিত কর, এক অঙ্গুলি দ্বারা ইঙ্গিত কর’ এবং তিনি তর্জনি দ্বারা ইঙ্গিত করলেন।                                                             সহীহ: আবু দাউদ ১৪৯৯, নাসায়ী’র “সুনানুল কুবরা” ১১৯৬।
1274 | পরিচ্ছেদঃ ৩৮: ইশারা করার সময় তর্জনি অঙ্গুলি ঝুঁকানো                                                                                                                             হাদিস একাডেমি নাম্বারঃ ১২৭৪, আন্তর্জাতিক নাম্বারঃ                         ১২৭৫                                                                                                                                         ১২৭৪. আহমাদ ইবনু ইয়াহইয়া আস সূফী (রহ.) ..... বাসরার অধিবাসী নুমায়র আল খুযা’ঈ (রাঃ) হতে বর্ণিত। তিনি রাসূলুল্লাহ (সা.)-কে সালাতে বসা অবস্থায় ডান হাত ডান উরুর উপর রেখে তর্জনি উঁচু করে কিছুটা ঝুকিয়ে রেখে ইশারা করতে দেখেছেন।                                                             সহীহ: আবু দাউদ ৯৯১, ইবনু মাজাহ ৯১১, মুসনাদে আহমাদ ১৫৯০৫, সহীহ ইবনু খুযায়মাহ ৭১৬। [দ্রঃ ১২৭১ শায়খ আলবানী (রহ.) হাদীসটিকে মুনকার বলেছেন:  “কিছুটা বাকা করে [ঝুকিয়ে] রাখলো” অংশটুকু মুনকার; য'ঈফ আবু দাউদ ১৭৬]
1275 | পরিচ্ছেদঃ ৩৯: (সালাতে) তর্জনি দ্বারা ইঙ্গিত করার সময় দৃষ্টি রাখার স্থান                                                                                                                             হাদিস একাডেমি নাম্বারঃ ১২৭৫, আন্তর্জাতিক নাম্বারঃ                         ১২৭৬                                                                                                                                         ১২৭৫. ইয়া’কূব ইবনু ইব্রাহীম (রহ.) ..... ‘আবদুল্লাহ ইবনু যুবায়র (রাঃ) হতে বর্ণিত। রাসূলুল্লাহ (সা.) যখন তাশাহহুদ আদায় করতে বসতেন তখন তাঁর বাম হাত তাঁর বাম উরুর উপর রাখতেন এবং তর্জনি দ্বারা ইশারা করতেন। আর দৃষ্টি তাঁর ইশারা অতিক্রম করত না।                                                             হাসান: মুসলিম ৫৭৯, মুসনাদে আহমাদ ১৬১৪৫, সহীহ ইবনু খুযায়মাহ ৭১৫৮, সহীহ আবু দাউদ ৯১০।
1276 | পরিচ্ছেদঃ ৪০: সালাতে দু’আ করার সময় আকাশের দিকে দৃষ্টি তোলার ওপর নিষেধাজ্ঞা                                                                                                                             হাদিস একাডেমি নাম্বারঃ ১২৭৬, আন্তর্জাতিক নাম্বারঃ                         ১২৭৭                                                                                                                                         ১২৭৬. আহমাদ ইবনু ‘আমর ইবনুস্ সারহ (রহ.) ... আবূ হুরায়রাহ্ (রাঃ) হতে বর্ণিত। রাসূলুল্লাহ (সা.) বলেছেন: মুসল্লীগণ সালাতে দু'আ করার সময় আকাশের দিকে তাদের দৃষ্টিপাত করা হতে ক্ষান্ত থাকবে। নতুবা তাদের দৃষ্টিশক্তি কেড়ে নেয়া হবে।                                                             সহীহ: মুসলিম ৪২৯, বায়হাকী'র “সুনানুল কুবরা” (২/২৮২), তা'লীকুর রাগীব ১/১৮৯।
1277 | পরিচ্ছেদঃ ৪১: সালাতে তাশাহহুদ ওয়াজিব হওয়া                                                                                                                             হাদিস একাডেমি নাম্বারঃ ১২৭৭, আন্তর্জাতিক নাম্বারঃ                         ১২৭৮                                                                                                                                         ১২৭৭. সা'ঈদ ইবনু 'আবদুর রহমান আবু উবায়দুল্লাহ আল মাখযুমী (রহ.) ..... ইবনু মাস্'উদ (রাঃ) হতে বর্ণিত। তিনি বলেন, আমরা তাশাহহুদ-এর বিধান অবতীর্ণ হওয়ার আগে সালাতে বলতাম, আল্লাহর ওপর সালাম, জিবরীল ও মীকাঈল-এর ওপর সালাম। তখন রাসূলুল্লাহ (সা.) বললেন, তোমরা এরূপ বলবে না। কারণ আল্লাহ তা'আলাই স্বয়ং সালাম বরং তোমরা বলবে- “আত্তাহিয়্যাতু লিল্লা-হি ওয়াস্ সালাওয়া-তু ওয়াত্ব ত্বইয়িবা-তু, আসসালামু আলায়কা আইয়ুহান নাবিয়ু, ওয়া রহমাতুল্ল-হি ওয়া বারাকাতুহ। আসসালা-মু আলায়না- ওয়া ‘আলা- ‘ইবা-দিল্লা-হিস সলিহীন, আশহাদু আল্লা- ইলা-হা ইল্লাল্লা-হু ওয়া আশহাদু আন্না মুহাম্মাদান আবদুহূ ওয়া রসূলুহ” (সকল প্রকার মৌখিক, দৈহিক ও আর্থিক ‘ইবাদত আল্লাহর জন্য। হে নবী! আপনার ওপর আল্লাহর সালাম, রহমত ও বরকত বর্ষিত হোক। আমাদের এবং আল্লাহর নেক বান্দাদের ওপর সালাম বর্ষিত হোক। আমি সাক্ষ্য দিচ্ছি যে, আল্লাহ ব্যতীত প্রকৃত কোন মা'বুদ নেই এবং আমি আরো সাক্ষ্য দিচ্ছি যে, নিশ্চয় মুহাম্মাদ (সা.) তাঁর বান্দা ও রসূল।)।                                                             সহীহ: বুখারী ৮৩১, মুসলিম ৪০২, ইওয়াউল গালীল ৩১৯।
1278 | পরিচ্ছেদঃ ৪২: কুরআন মাজীদের সূরাহ্ শিখানোর ন্যায় তাশাহ্হুদ শিখানো                                                                                                                             হাদিস একাডেমি নাম্বারঃ ১২৭৮, আন্তর্জাতিক নাম্বারঃ                         ১২৭৯                                                                                                                                         ১২৭৮. আহমাদ ইবনু সুলায়মান (রহ.) ..... (আবদুল্লাহ) ইবনু 'আব্বাস (রাঃ) হতে বর্ণিত। তিনি বলেন, রাসূলুল্লাহ (সা.) আমাদের তাশাহহুদ শিখাতেন যেরূপভাবে আমাদের কুরআনের সূরাহ্ শিখাতেন।                                                             সহীহ: মুসলিম ৪০৩, আবু দাউদ, ৯৭৪, তিরমিযী ২৯০, ইবনু মাজাহ ৯০০। [দ্রঃ তাশাহহুদের শব্দসহ ১১৭৪)
1279 | পরিচ্ছেদঃ ৪৩: তাশাহ্হুদ কিরূপ? (তাশাহ্হুদের বর্ণনা)                                                                                                                             হাদিস একাডেমি নাম্বারঃ ১২৭৯, আন্তর্জাতিক নাম্বারঃ                         ১২৮০                                                                                                                                         ১২৭৯. কুতায়বাহ (রহ.) ..... 'আবদুল্লাহ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: আল্লাহ তাআলাই স্বয়ং সালাম। অতএব, তোমাদের কেউ যখন (সালাত আদায়কালে) বসে তখন সে যেন বলে- “আত্তাহিয়্যাতু লিল্লা-হি ওয়াস সালাওয়া-তু ওয়াত্ব তুইয়িবা-তু, আসসালা-মু আলায়কা আইয়ুহান্ নাবিয়ু, ওয়া রহমাতুল্ল-হি ওয়া বারাকাতুহু। আসসালা-মু আলায়না- ওয়া আলা- ‘ইবা-দিল্লা-হিস সলিহীন, আশহাদু আল্লা- ইলা-হা ইল্লাল্লহু ওয়া আশহাদু আন্না মুহাম্মাদান আবদুহু ওয়া রসূলুহ” (সকল প্রকার মৌখিক, দৈহিক ও আর্থিক ইবাদত আল্লাহর জন্য। হে নবী! আপনার ওপর আল্লাহর সালাম, রহমত ও বরকত বর্ষিত হোক। আমাদের এবং আল্লাহর নেক বান্দাদের ওপর সালাম বর্ষিত হোক। আমি সাক্ষ্য দিচ্ছি যে, আল্লাহ ব্যতীত প্রকৃত কোন মা'বুদ নেই এবং আমি আরো সাক্ষ্য দিচ্ছি যে, নিশ্চয় মুহাম্মাদ (সা.) তাঁর বান্দা ও রসূল।) -এরপর দু'আ হতে যা ইচ্ছা হয় পড়বে।                                                             সহীহ: বুখারী ৮৩১, ৮৩৫; মুসলিম ৫০২, ইরওয়াউল গালীল ৩৩৬। [দ্রঃ ১২৭৭]
1280 | পরিচ্ছেদঃ ৪৪: অন্য আরেক প্রকার তাশাহ্হুদ                                                                                                                             হাদিস একাডেমি নাম্বারঃ ১২৮০, আন্তর্জাতিক নাম্বারঃ                         ১২৮১                                                                                                                                         ১২৮০. মুহাম্মাদ ইবনু বাশশার ও মুহাম্মাদ ইবনুল মুসান্না (রহ.) ..... হিত্তান ইবনু 'আবদুল্লাহ (রহ.) হতে বর্ণিত। (আবু মূসা) আশ'আরী (রাঃ) বলেন, রাসূলুল্লাহ (সা.) আমাদের সামনে (একদিন) খুত্ববায় আমাদের নিয়ম-কানুন শিখালেন, আমাদের সালাত সম্পর্কে বর্ণনাটি করলেন। তিনি বললেন, তোমরা যখন সালাতে দাঁড়াবে তখন তোমাদের কাতার সোজা করে নিবে, তারপর তোমাদের একজন ইমাম হবে। যখন তিনি তাকবীর বলবেন, তোমরাও তাকবীর বলবে আর যখন তিনি “ওয়ালাযযো-ল্লীন” বলবে, তোমরা তখন ‘আ-মীন' বলবে, আল্লাহ তোমাদের দু'আ কবূল করবেন। এরপর যখন তিনি তাকবীর বলে রুকূতে যাবে তখন তোমরাও তাকবীর বলে রুকূতে যাবে। কেননা, ইমাম তোমাদের পূর্বে রুকূতে যাবেন এবং তোমাদের পূর্বে রুকূ' হতে উঠবেন। নবী (সা.) বললেন, এটা তার সমান হয়ে যাবে। আর যখন ইমাম “সামি আল্ল-হু লিমান হামিদাহ” বলবেন, তখন তোমরা “আল্ল-হুম্মা রব্বানা লাকাল হামদ” বলবে। আল্লাহ তা'আলা তার নবী (সা.) -এর মুখ দ্বারা বলেছেন, যে ব্যক্তি আল্লাহর প্রশংসা করে আল্লাহ তা'আলা তা শুনেন। অতঃপর যখন ইমাম তাকবীর বলে সিজদা করবেন, তখন তোমরাও তাকবীর বলে সিজদা করবে। ইমাম তোমাদের আগে সিজদা করবেন এবং তোমাদের আগে সিজদা হতে উঠবেন। আল্লাহর নবী (সা.) বললেন, তা সমান হয়ে যাবে। আর যখন তোমরা বসবে তখন তোমাদের প্রত্যেক বলবে. “আত্তাহিয়্যাতু আত্ব ত্বইয়িবা-তু আস সালাওয়া-তু লিল্লা-হি আসসালা-মু আলায়কা আইয়ুহান নাবিয়ু, ওয়া রহমাতুল্ল-হি ওয়া বারাকা-তুহ। আসসালা-মু আলায়না- ওয়া আলা- ‘ইবা-দিল্লা-হিস স-লিহীন, আশহাদু আল্লা- ইলা-হা ইল্লাল্ল-হু ওয়া আশহাদু আন্না মুহাম্মাদান আবদুহু ওয়া রসূলুহ” (সকল প্রকার মৌখিক, দৈহিক ও আর্থিক ‘ইবাদত আল্লাহর জন্য। হে নবী! আপনার ওপর সালাম এবং আল্লাহর রহমত ও বরকত বর্ষিত হোক। আমাদের এবং আল্লাহর নেক বান্দাদের ওপর সালাম বর্ষিত হোক। আমি সাক্ষ্য দিচ্ছি যে, আল্লাহ ব্যতীত প্রকৃত কোন মা'বুদ নেই এবং আমি আরো সাক্ষ্য দিচ্ছি যে, নিশ্চয় মুহাম্মাদ (সা.) তাঁর বান্দা ও রসূল।)।                                                             সহীহঃ মসলিম ৪০৪, আবু দাউদ ৯৭২, ইবনু মাজাহ ৯০১। [দ্রঃ ৮৩০, ১১৭২]
1281 | পরিচ্ছেদঃ ৪৫: আর এক প্রকার তাশাহ্হুদ                                                                                                                             হাদিস একাডেমি নাম্বারঃ ১২৮১, আন্তর্জাতিক নাম্বারঃ                         ১২৮২                                                                                                                                         ১২৮১. ‘আম্‌র ইবনু ‘আলী (রহ.) ..... জাবির ইবনু 'আবদুল্লাহ (রাঃ) হতে বর্ণিত। তিনি বলেন, রাসূলুল্লাহ (সা.) আমাদের তাশাহহুদ শিখাতেন যেরূপভাবে আমাদের কুরআনের সূরাহ্ শিখাতেন তা এরূপ-  আবূ ‘আবদুর রহমান (ইমাম নাসায়ী) বলেন: কোন বর্ণনাকারী এ হাদীস বর্ণনায় আয়মান ইবনু নাবিল-এর অনুসরণ করেছেন বলে আমাদের জানা নেই। আমাদের মতে আয়মান এমন এক বর্ণনাকারী যার মধ্যে কোন দোষ নেই। তবে হাদীসটি ভুল। আল্লাহর নিকটে আমরা তাওফীক কামনা করি।                                                             সনদ দুর্বলঃ  ইবনু মাজাহ ৯০২। [দ্রঃ ১১৭৫]
1282 | পরিচ্ছেদঃ ৪৬: নবী (সা.)-এর ওপর সালাম পাঠানো                                                                                                                             হাদিস একাডেমি নাম্বারঃ ১২৮২, আন্তর্জাতিক নাম্বারঃ                         ১২৮৩                                                                                                                                         ১২৮২. আবদুল ওয়াহহাব ইবনু আবদুল হাকাম আল ওয়াররক ও মাহমূদ ইবনু গয়লান (রহ.) ..... আবদুল্লাহ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: আল্লাহ তা'আলার কতক মালায়িকাহ (ফেরেশতাগণ) এমনও রয়েছেন, যারা পৃথিবীতে বিচরণ করে বেড়ায়, তাঁরা আমার উম্মাতের সালাম আমার কাছে পৌছিয়ে থাকেন।                                                             সহীহ: দারিমী ২৭৭৪, মুসনাদে আহমাদ ৩৬৬৬, মুসতাদরাক হাকিম (২/৪২১), ইবনু হিব্বান-এর “মাওয়ারিদ” ২৩৯২, মিশকাত ৯২৪।
1283 | পরিচ্ছেদঃ ৪৭: নবী (সা.)-এর ওপর সালাম পাঠানোর ফযীলত                                                                                                                             হাদিস একাডেমি নাম্বারঃ ১২৮৩, আন্তর্জাতিক নাম্বারঃ                         ১২৮৪                                                                                                                                         ১২৮৩. ইসহাক ইবনু মানসূর আল কাওসাজ (রহ.)… আবদুল্লাহ ইবনু আবূ তলহাহ সূত্রে তাঁর পিতা আবূ ত্বলহাহ্ (রাঃ) হতে বর্ণিত। রাসূলুল্লাহ (সা.) একদিন সানন্দে আমাদের কাছে আসলেন। আমরা বললাম, (আজ) আমরা আপনার চেহারায় প্রফুল্লতা দেখছি! তিনি বললেন, আমার নিকট (একজন) মালাক (ফেরেশতা) এসে বলল, হে মুহাম্মাদ! আপনার প্রভু বলেছেন, আপনাকে কি এ কথা খুশি করবে না যে, যে ব্যক্তি আপনার ওপর একবার দরূদ পড়বে আমি তাঁর ওপর দশটি রহমত বর্ষণ করব। আর যে ব্যক্তি আপনার ওপর একবার সালাম পাঠাবে আমি তাঁর ওপর দশটি শান্তি বর্ষণ করব (সালাম পাঠাব)।                                                             হাসান: দারিমী ২৭৭৩, তা'লীকুর রাগীব ২/২৯।
1284 | পরিচ্ছেদঃ ৪৮: সালাতে আল্লাহর মাহাত্ম্য বর্ণনা করা ও নবী (সা.)-এর ওপর দরূদ পাঠ করা                                                                                                                             হাদিস একাডেমি নাম্বারঃ ১২৮৪, আন্তর্জাতিক নাম্বারঃ                         ১২৮৫                                                                                                                                         ১২৮৪. মুহাম্মাদ ইবনু সালামাহ্ (রহ.) .... ফাযালাহ্ ইবনু 'উবায়দ (রাঃ) হতে বর্ণিত। তিনি বলেন, রাসূলুল্লাহ (সা.) এক ব্যক্তিকে সালাতে দু'আ করতে শুনলেন, সে (দু'আয়) আল্লাহর প্রশংসাও করল না এবং নবী (সা.) -এর ওপর দরূদও পড়ল না। তখন রাসূলুল্লাহ (সা.) তাকে বললেন, হে মুসল্লী! তুমি দু'আ খুব দ্রুত করে ফেলেছ। অতঃপর রাসূলুল্লাহ (সা.) মুসল্লীদের দু'আর নিয়ম শিখালেন। তখন রাসূলুল্লাহ (সা.) এক ব্যক্তিকে দেখলেন, সে সালাত আদায় করল এবং আল্লাহ তা'আলার মাহাত্ম ও তাঁর প্রশংসা বর্ণনা করল এবং রাসূলুল্লাহ (সা.) -এর ওপর দরূদ পাঠ করল। তখন রাসূলুল্লাহ (সা.) (তাঁকে) বললেন, তুমি দু'আ কর, তা (নিশ্চয়) কবুল করা হবে এবং আল্লাহর কাছে চাও, তোমাকে দেয়া হবে।                                                             সহীহ: আবু দাউদ ১৪৮১, তিরমিযী ৩৪৭৬, ৩৭২৪; সহীহ ইবনু খুযায়মাহ ৭১০।
1285 | পরিচ্ছেদঃ ৪৯: নবী (সা.) -এর ওপর দরূদ পাঠ করার আদেশ                                                                                                                             হাদিস একাডেমি নাম্বারঃ ১২৮৫, আন্তর্জাতিক নাম্বারঃ                         ১২৮৬                                                                                                                                         ১২৮৫. মুহাম্মাদ ইবনু সালামাহ্ ও হারিস ইবনু মিসকীন (রহ.) ..... আবূ মাস'উদ আল আনসারী (রাঃ)- হতে বর্ণিত। তিনি বলেন, সা'দ ইবনু ‘উবাদাহ (রাঃ)-এর মাজলিসে আমাদের কাছে (একদিন) রাসূলুল্লাহ (সা.) আসলেন। তাকে বাশীর ইবনু সা'দ (রাঃ) জিজ্ঞেস করলেন, হে আল্লাহর রসূল! আল্লাহ তা'আলা আমাদেরকে আপনার ওপর দরূদ পড়তে আদেশ করেছেন, আমরা কীভাবে আপনার ওপর দরূদ পড়ব? তখন রাসূলুল্লাহ (সা.) চুপ রইলেন। আমরা প্রত্যাশা করলাম যে, যদি তাঁকে প্রশ্নই না করতো! অতঃপর তিনি বললেন, তোমরা বলবে- “আল-হুম্মা সল্লি আলা মুহাম্মাদিওঁ ওয়া আলা আ-লি মুহাম্মাদিন কামা- সল্লায়তা ‘আলা- আ-লি ইবরাহীমা ওয়াবা-রিক ‘আলা- মুহাম্মাদিওঁ ওয়া আলা আ-লি মুহাম্মাদিন কামা- বা-রকতা ‘আলা- আ-লি ইব্রাহীমা ফিল আ-লামীনা ইন্নাকা হামীদুম মাজীদ ওয়াসসালা-মু কামা- ‘আলিমতুম” (হে আল্লাহ! তুমি মুহাম্মাদ (সা.) ও তার বংশধরের ওপর রহমত বর্ষণ কর, যেমন তুমি ইব্রাহীম (আঃ)-এর বংশধরের ওপর রহমত বর্ষণ করেছ। আর তুমি মুহাম্মাদ (সা.) ও তাঁর বংশধরের ওপর বরকত বর্ষণ কর, যেমন তুমি পৃথিবীবাসীর মধ্যে ইব্রাহীম আলায়হিস সালাম-এর বংশধরের ওপর বরকত বর্ষণ করেছ। নিশ্চয় তুমি প্রশংসিত গৌরবান্বিত)। আর সালামও করবে যেরূপ তোমরা শিখেছো।                                                             সহীহ: মুসলিম ৪০৫, আবু দাউদ ১৯০, তিরমিযী ৩২২০, ৩৪৫০; মুয়াত্তা মালিক (১/১৬৫) হাঃ ৬৬।
1286 | পরিচ্ছেদঃ ৫০: নবী (সা.)-এর ওপর দরূদ কিভাবে পড়তে হবে?                                                                                                                             হাদিস একাডেমি নাম্বারঃ ১২৮৬, আন্তর্জাতিক নাম্বারঃ                         ১২৮৭                                                                                                                                         ১২৮৬. যিয়াদ ইবনু ইয়াহইয়া (রহ.) ..... আবু মাসউদ আল আনসারী (রাঃ) হতে বর্ণিত। তিনি বলেন, নবী (সা.) -কে বলা হলো, আপনার ওপর দরূদ পড়তে ও সালাম পাঠাতে আমাদেরকে আদেশ করা হয়েছে, সালাম কিভাবে পাঠাতে হয় তা তো আমরা জানি, কিন্তু আপনার ওপর দরূদ কিভাবে পাঠ করব? তিনি বললেন, তোমরা বল- “আল্ল-হুম্মা সল্লি আলা মুহাম্মাদিন কামা- সল্লায়তা ‘আলা- আ-লি ইবরা-হীমা আল্ল-হুম্মা বা-রিক ‘আলা- মুহাম্মাদিন কামা- বা-রকতা ‘আলা- আ-লি ইবরাহীম” (হে আল্লাহ! তুমি মুহাম্মদ (সা.)-এর ওপর রহমত বর্ষণ কর, যেমন তুমি রহমত বর্ষণ করেছিলে ইবরাহীম আলায়হিস সালাম -এর ওপর। হে আল্লাহ! তুমি মুহাম্মাদ (সা.)-এর ওপর বরকত বর্ষণ কর, যেমন তুমি ইবরাহীম আলায়হিস সালাম-এর ওপর বরকত বর্ষণ করেছিলে।)।                                                             সহীহ: নাসায়ী'র “আমালুল ইয়াওমি ওয়াল লায়লাতা” ৫০।
1287 | পরিচ্ছেদঃ ৫১: আর এক প্রকার দরূদ                                                                                                                             হাদিস একাডেমি নাম্বারঃ ১২৮৭, আন্তর্জাতিক নাম্বারঃ                         ১২৮৮                                                                                                                                         ১২৮৭. কাসিম ইবনু যাকারিয়া ইবনু দীনার (রহ.) ..... কা'ব ইবনু উজরাহ্ (রাঃ) হতে বর্ণিত। তিনি বলেন, আমরা বললাম, হে আল্লাহর রসূল! আপনাকে সালাম কিভাবে পাঠাতে হয় তা তো আমরা জানি, কিন্তু (আপনার ওপর) দরূদ কিভাবে পড়ব? তিনি বললেন, তোমরা বল- “আল্ল-হুম্মা সল্লি আলা মুহাম্মাদিওঁ ওয়া আলা আ-লি মুহাম্মাদিন কামা- সল্লায়তা ‘আলা- আ-লি ইবর-হীমা ইন্নাকা হামীদুম্ মাজীদ। আল্ল-হুম্মা বারিক ‘আলা- মুহাম্মাদিওঁ ওয়া আলা আ-লি মুহাম্মাদিন কামা- বা-রকতা ‘আলা- আ-লি ইবর-হীমা ইন্নাকা হামীদুম মাজীদ” (হে আল্লাহ! মুহাম্মাদ (সা.) -এর ওপর এবং তাঁর বংশধরদের ওপর রহমত বর্ষণ কর, যেরূপ ইবরাহীম (আঃ) এবং তাঁর বংশধরদের ওপর রহমত বর্ষণ করেছ। নিশ্চয় তুমি প্রশংসিত ও সম্মানিত। হে আল্লাহ! মুহাম্মাদ (সা.)-এর ওপর এবং তার বংশধরদের ওপর বরকত দান কর, যেরূপ ইবরাহীম (আঃ) এবং তার বংশধরদের ওপর বরকত দান করেছ। নিশ্চয় তুমি প্রশংসিত ও সম্মানিত।)। ইবনু আবু লায়লা (রহ.) বলেন, আমরা বলে থাকি তাদের সাথে আমাদের ওপরেও (রহমত এবং বরকত বর্ষণ কর)। আবু ‘আবদুর রহমান [নাসায়ী (রহ.)] বলেন, আমার উস্তায কাসিম ইবনু যাকারিয়া উল্লিখিত হাদীস এ সনদ সূত্রে রিওয়ায়াত করেছিলেন, কিন্তু এ সনদটি ভুল।                                                             সহীহ: বুখারী ৪৭৯৭-৪৭৯৮, মুসলিম ৪০৬, ইবনু মাজাহ ৯০৪।
1288 | পরিচ্ছেদঃ ৫১: আর এক প্রকার দরূদ                                                                                                                             হাদিস একাডেমি নাম্বারঃ ১২৮৮, আন্তর্জাতিক নাম্বারঃ                         ১২৮৯                                                                                                                                         ১২৮৮. কাসিম ইবনু যাকারিয়্যা (রহ.) .... কা'ব ইবনু উজরাহ (রাঃ) হতে বর্ণিত। তিনি বলেন, আমরা বললাম, হে আল্লাহর রসূল! আপনাকে সালাম পাঠানোর নিয়ম তো আমরা জানি, কিন্তু আপনার ওপর দরূদ কিভাবে পড়ব? তিনি (সা.) বললেন, তোমরা বলবে- “আল্ল-হুম্মা সল্লি আলা মুহাম্মাদিওঁ ওয়া আলা আ-লি মুহাম্মাদিন কামা- সল্লায়তা ‘আলা- ইবর-হীমা ওয়া আ-লি ইবরা-হীমা ইন্নাকা হামীদুম মাজীদ, ওয়াবা-রিক ‘আলা- মুহাম্মাদিওঁ ওয়া আলা আ-লি মুহাম্মাদিন কামা- বা-রকতা ‘আলা- ইবর-হীমা ওয়া আ-লি ইবর-হীমা ইন্নাকা হামীদুম মাজীদ” (হে আল্লাহ! তুমি মুহাম্মাদ (সা.)-এর ওপর এবং মুহাম্মাদ (সা.)-এর বংশধরদের ওপর রহমত বর্ষণ কর, যেমন তুমি ইব্রাহীম আলাহিস সালাম ও তার বংশধরের ওপর রহমত বর্ষণ কর; আর মুহাম্মাদ ও তাঁর বংশধরের ওপর বরকত বর্ষণ কর, যেমন তুমি বরকত বর্ষণ করেছ ইব্রাহীম আলায়হিস সালাম ও তাঁর বংশধরের ওপর। নিশ্চয় তুমি প্রশংসিত ও গৌরবান্বিত।)। ‘আবদুর রহমান [ইমাম নাসায়ী] (রহ.) বলেন: আমরা বলে থাকি তাদের সঙ্গে আমাদের ওপরেও (রহম ও বরকত বর্ষণ কর)। আবূ আবদুর রহমান (নাসায়ী) (রহ.) বলেন, পূর্ববর্তী সনদের তুলনায় এ সনদ অধিকতর সঠিক। কাসিম ইবনু যাকারিয়্যা (রহ.) ব্যতীত অন্য কেউ পূর্ববর্তী সনদে ‘আমর ইবনু মুররাহ্ (রহ.)-এর নাম উল্লেখ করেননি।                                                             সহীহ: বুখারী ৩৩৭০, ৪৭৯৭; মুসলিম ৪০৬।
1289 | পরিচ্ছেদঃ ৫১: আর এক প্রকার দরূদ                                                                                                                             হাদিস একাডেমি নাম্বারঃ ১২৮৯, আন্তর্জাতিক নাম্বারঃ                         ১২৯০                                                                                                                                         ১২৮৯. সুওয়াইদ ইবনু নাসর (রহ.) ..... ইবনু আবূ লায়লা (রহ.) হতে বর্ণিত। তিনি বলেন, কা'ব ইবনু ‘উজরাহ (রাঃ) আমাকে বললেন, আমি কি তোমাকে কিছু হাদিয়্যাহ্ দিব না? (কা'ব বললেন) আমরা বলেছিলাম, হে আল্লাহর রসূল! আপনাকে সালাম পাঠানোর নিয়ম তো আমরা জানি, কিন্তু আপনার ওপর দরূদ কিভাবে পাঠ করব? তিনি (সা.) বললেন, তোমরা বলবে- “আল্ল-হুম্মা সল্লি আলা মুহাম্মাদিওঁ ওয়া আ-লি মুহাম্মাদিন কামা- সল্লায়তা ‘আলা- আ-লি ইবর-হীমা ইন্নাকা হামীদুম মাজীদ। আল্ল-হুম্মা বারিক ‘আলা- মুহাম্মাদিও ওয়া আ-লি মুহাম্মাদিন কামা বা-রকতা ‘আলা- আ-লি ইবর-হীমা ইন্নাকা হামীদুম মাজীদ।” (হে আল্লাহ! তুমি মুহাম্মাদ (সা.) ও তার বংশধরের ওপর রহমত বর্ষণ কর, যেমন তুমি ইব্রাহীম (আঃ)-এর বংশধরের ওপর রহমত বর্ষণ করেছিলে। নিশ্চয় তুমি প্রশংসিত ও গৌরবান্বিত। হে আল্লাহ! তুমি মুহাম্মাদ (সা.) ও তাঁর বংশধরের ওপর বরকত বর্ষণ কর, যেমন তুমি ইবরাহীম আলায়হিস সালাম-এর বংশধরের ওপর বরকত বর্ষণ করেছিলে। নিশ্চয় তুমি প্রশংসিত ও গৌরবান্বিত।)।                                                             সহীহ: বুখারী ৪৭৯৭, মুসলিম (১/৬৬/৩০৫)। [দ্রঃ ১২৮৭]
1290 | পরিচ্ছেদঃ ৫২: আর এক প্রকার (দরূদ)                                                                                                                             হাদিস একাডেমি নাম্বারঃ ১২৯০, আন্তর্জাতিক নাম্বারঃ                         ১২৯১                                                                                                                                         ১২৯০. ইসহাক ইবনু ইব্রাহীম (রহ.) ..... মূসা ইবনু তলহাহ সূত্রে তার পিতা ত্বলহাহ্ (রাঃ) হতে বর্ণিত। তিনি বলেন, আমরা বললাম, হে আল্লাহর রসূল! আপনার ওপর দরূদ কিভাবে পাঠ করতে হবে? তিনি (সা.) বললেন, তোমরা বলবে- “আল্ল-হুম্মা সল্লি আলা- মুহাম্মাদিওঁ ওয়া আলা আ-লি মুহাম্মাদিন কামা- সল্লায়তা ‘আলা- ইব্রাহীমা ওয়া আ-লি ইবরাহীমা ইন্নাকা হামীদুম মাজীদ ওয়াবা-রিক ‘আলা- মুহাম্মাদিওঁ ওয়া আলা আ-লি মুহাম্মাদিন কামা- বা-রকতা ‘আলা- ইবরাহীমা ওয়া আ-লি ইবরাহীমা ইন্নাকা হামীদুম মাজীদ।” (হে আল্লাহ! তুমি মুহাম্মাদ (সা.) ও তাঁর বংশধরের ওপর রহমত বর্ষণ কর, যেমন তুমি ইব্রাহীম ইব্রাহীম আলাহিস সালাম ও তাঁর বংশধরের ওপর রহমত বর্ষণ করেছিলে। নিশ্চয় তুমি প্রশংসিত ও গৌরবান্বিত। আর তুমি মুহাম্মাদ (সা.) ও তাঁর বংশধরের ওপর বরকত বর্ষণ কর। যেমন তুমি ইবরাহীম আলায়হিস সালাম ও তাঁর বংশধরের ওপর বরকত বর্ষণ করেছিলে। নিশ্চয় তুমি প্রশংসিত ও গৌরবান্বিত।)।                                                             সহীহ: মুসনাদে আহমাদ ১৩৯৬, নাসায়ী'র “সুনানুল কুবরা” হাঃ ৭২১৩।
1291 | পরিচ্ছেদঃ ৫২: আর এক প্রকার (দরূদ)                                                                                                                             হাদিস একাডেমি নাম্বারঃ ১২৯১, আন্তর্জাতিক নাম্বারঃ                         ১২৯২                                                                                                                                         ১২৯১. ‘উবায়দুল্লাহ ইবনু সা'দ ইবনু ইব্রাহীম ইবনু সা'দ (রহ.) ..... মূসা ইবনু ত্বলহাহ্ সূত্রে তার পিতা তলহাহ (রাঃ) হতে বর্ণিত, এক ব্যক্তি নবী (সা.) -এর নিকটে এসে বলল, হে আল্লাহর নবী (সা.)! আমরা আপনার ওপর দরূদ কিভাবে পাঠ করব? তিনি (সা.) বললেন, তোমরা বলবে - “আল্ল-হুম্মা সল্লি আলা মুহাম্মাদিওঁ ওয়া’আলা আ-লি মুহাম্মাদিন কামা- সল্লায়তা ‘আলা- ইব্রাহীমা ইন্নাকা হামীদুম্ মাজীদ ওয়াবা-রিক ‘আলা- মুহাম্মাদিওঁ ওয়া আলা আ-লি মুহাম্মাদিন কামা- বা-রকতা ‘আলা- ইব্রাহীমা ইন্নাকা হামীদুম মাজীদ।” (হে আল্লাহ! তুমি মুহাম্মাদ (সা.) ও তাঁর বংশধরের ওপর রহমত বর্ষণ কর। যেমন তুমি ইবরাহীম (আঃ)-এর ওপর রহমত বর্ষণ করেছিলে। নিশ্চয় তুমি প্রশংসিত ও গৌরবান্বিত। আর তুমি মুহাম্মাদ (সা.) ও তার বংশধরের ওপর বরকত বর্ষণ কর, যেমন তুমি ইবরাহীম আলায়হিস সালাম-এর ওপর বরকত বর্ষণ করেছিলে। নিশ্চয় তুমি প্রশংসিত ও গৌরবান্বিত।)।                                                             সহীহ: মুসনাদে আহমাদ ১৩৯৬, নাসায়ী’র “সুনানুল কুবরা" হাঃ ৭২১৩।
1292 | পরিচ্ছেদঃ ৫৩: আর এক প্রকার (দরূদ)                                                                                                                             হাদিস একাডেমি নাম্বারঃ ১২৯২, আন্তর্জাতিক নাম্বারঃ                         ১২৯৩                                                                                                                                         ১২৯২. সা'ঈদ ইবনু ইয়াহইয়া ইবনু সা’ঈদ আল উমাবী (রহ.) ..... যায়দ ইবনু খারিজাহ (রাঃ) হতে বর্ণিত। তিনি বলেন, আমি রাসূলুল্লাহ (সা.)-কে প্রশ্ন করলে তিনি বললেন, তোমরা আমার ওপর দরূদ পাঠ কর এবং বেশি বেশি দু'আ কর আর তোমরা বল “আল্ল-হুম্মা সল্লি আলা মুহাম্মাদিওঁ ওয়া 'আলা আ-লি মুহাম্মাদিন” (হে আল্লাহ! তুমি মুহাম্মাদ ও তার বংশধরের ওপর রহমত বর্ষণ কর)।                                                             সহীহ: নাসায়ী’র “আমালুল ইয়াওমি ওয়াল লায়লাতা” ৩৫, মুসনাদে আহমাদ ১৭১৪ ।
1293 | পরিচ্ছেদঃ ৫৩: আর এক প্রকার (দরূদ)                                                                                                                             হাদিস একাডেমি নাম্বারঃ ১২৯৩, আন্তর্জাতিক নাম্বারঃ                         ১২৯৪                                                                                                                                         ১২৯৩. কুতায়বাহ্ (রহ.) ..... আবূ সাঈদ আল খুদরী (রাঃ) হতে বর্ণিত। তিনি বলেন, আমরা বললাম, হে আল্লাহর রসূল! আপনার ওপর সালাম পাঠানোর নিয়ম তো আমরা জানি, কিন্তু আপনার ওপর। দরূদ কিভাবে পাঠ করব? তিনি (সা.) বলেন, তোমরা বলবে- “আল্ল-হুম্মা সল্লি আলা মুহাম্মাদিন ‘আবদিকা ওয়া রসূলিকা কামা- সল্লায়তা ‘আলা- ইবর-হীমা ওয়াবা-রিক ‘আলা- মুহাম্মাদিওঁ ওয়া আ-লি মুহাম্মাদিন কামা- বা-রকতা ‘আলা- ইবর-হীম।" (হে আল্লাহ! তুমি তোমার দাস ও তোমার রসূল মুহাম্মাদ (সা.) -এর ওপর রহমত বর্ষণ কর। যেমন তুমি ইবরাহীম আলায়হিস সালাম-এর ওপর রহমত বর্ষণ করেছিলে। আর তুমি মুহাম্মাদ (সা.) ও তাঁর বংশধরের ওপর বরকত বর্ষণ কর, যেমন তুমি ইবরাহীম (আঃ)-এর ওপর বরকত বর্ষণ করেছিলে।)                                                             সহীহ: বুখারী ৪৭৯৮, ইবনু মাজাহ ৯০৩।
1294 | পরিচ্ছেদঃ ৫৪: আর এক প্রকার (দরূদ)                                                                                                                             হাদিস একাডেমি নাম্বারঃ ১২৯৪, আন্তর্জাতিক নাম্বারঃ                         ১২৯৫                                                                                                                                         ১২৯৪. কুতায়বাহ্ ইবনু সা'ঈদ (রহ.) ..... আবূ হুমায়দ আস্ সা'ইদী (রাঃ) হতে বর্ণিত। সাহাবীগণ বললেন, হে আল্লাহর রসূল! আমরা আপনার ওপর দরূদ কিভাবে পাঠ করব? তখন রাসূলুল্লাহ (সা.) বললেন, তোমরা বলবে- “আল্ল-হুম্মা সল্লি আলা মুহাম্মাদিওঁ ওয়া আযওয়াজিহী ওয়া যুররিয়্যাতিহী”। হারিস-এর হাদীসে রয়েছে- “কামা- সল্লায়তা ‘আলা- আ-লি ইবর-হীমা ওয়াবা-রিক ‘আলা মুহাম্মাদিওঁ ওয়া আযওয়া-জিহী ওয়া যুররিয়্যাতিহী”। অতঃপর উভয় রাবী একত্রে বলেন- “কামা- বারকতা ‘আলা- আ-লি ই-হীমা ইন্নাকা হামীদুম্ মাজীদ”। আবু ‘আবদুর রহমান [নাসায়ী] (রহ.) বলেন, কুতায়বাহ্ (রহ.) অত্র হাদীস আমাদের কাছে দু'বার বর্ণনা করেছিলেন, হয়ত তাঁর বর্ণিত হাদীসের কিয়দংশ [যা হারিস (রহ.) উল্লেখ করেছে] বাদ পড়ে গেছে।                                                             সহীহ: বুখারী ৩৩৬৯, ৬৩৬৩; মুসলিম ৪০৭, ইবনু মাজাহ ৯০৫।
1295 | পরিচ্ছেদঃ ৫৫: নবী (সা.)-এর ওপর দরূদ পাঠের ফযীলত                                                                                                                             হাদিস একাডেমি নাম্বারঃ ১২৯৫, আন্তর্জাতিক নাম্বারঃ                         ১২৯৬                                                                                                                                         ১২৯৫. সুওয়াইদ ইবনু নাসর (রহ.) ... ‘আবদুল্লাহ ইবনু আবূ ত্বলহাহ্ সূত্রে তার পিতা আবূ ত্বলহাহ্ (রাঃ) হতে বর্ণিত। রাসূলুল্লাহ (সা.) একদিন (আমাদের কাছে) আসলেন। তখন তাঁর মুখমণ্ডলে প্রফুল্লতা দৃষ্টিগোচর হচ্ছিল। তিনি বললেন, জিবরীল আলায়হিস সালাম আমার কাছে এসে বললেন, “হে মুহাম্মাদ! আপনাকে কি এ খবর খুশি করে না যে, আপনার উম্মতের মধ্য হতে যদি কোন ব্যক্তি আপনার ওপর একবার দরূদ পাঠ করে আমি তার জন্যে দশবার মাগফিরাত চাইব, আর কেউ যদি আপনাকে একবার সালাম পাঠায় আমি তার প্রতি দশবার সালাম পাঠাব?”                                                             হাসান: দারিমী ২৭৭৩। [দ্রঃ ১২৮৩]
1296 | পরিচ্ছেদঃ ৫৫: নবী (সা.)-এর ওপর দরূদ পাঠের ফযীলত                                                                                                                             হাদিস একাডেমি নাম্বারঃ ১২৯৬, আন্তর্জাতিক নাম্বারঃ                         ১২৯৭                                                                                                                                         ১২৯৬. আলী ইবনু হুজর (রহ.) ..... আবু হুরায়রাহ (রাঃ)-এর সূত্রে নবী (সা.) হতে বর্ণিত। তিনি বলেন, যে ব্যক্তি আমার ওপর একবার দরূদ পাঠ করবে আল্লাহ তা'আলা তাঁর ওপর দশবার রহমত নাযিল করবেন।                                                             সহীহ: মুসলিম ৪০৮, আবু দাউদ ১৫৩০, তিরমিযী ৪৮৫, ৪৮৯; মুসনাদে আহমাদ ১২০১৭।
1297 | পরিচ্ছেদঃ ৫৫: নবী (সা.)-এর ওপর দরূদ পাঠের ফযীলত                                                                                                                             হাদিস একাডেমি নাম্বারঃ ১২৯৭, আন্তর্জাতিক নাম্বারঃ                         ১২৯৮                                                                                                                                         ১২৯৭. ইসহাক ইবনু মানসূর (রহ.) ..... আনাস ইবনু মালিক (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: যে ব্যক্তি আমার ওপর একবার দরূদ পাঠ করবে আল্লাহ তা'আলা তার ওপর দশবার রহমত নাযিল করবেন, তার দশটি গুনাহ মিটিয়ে দেয়া হবে এবং তাঁকে দশটি সম্মানে উন্নীত করা হবে।                                                             সহীহ: নাসায়ী’র “আমালুল ইয়াওমি ওয়াল লায়লাতা” ৩৬২, মুসনাদে আহমাদ ১২০১৭, সহীহ ইবনু হিব্বান-এর ‘মাওয়ারিদ’ ২৩৯০, মুসতাদরাক হাকিম (১/৫৫০), মিশকাত ৯০২।
1298 | পরিচ্ছেদঃ ৫৬: নবী (সা.) -এর ওপর দরূদ পাঠ করার পর দু'আ নির্ধারণের ব্যাপারে স্বাধীনতা                                                                                                                             হাদিস একাডেমি নাম্বারঃ ১২৯৮, আন্তর্জাতিক নাম্বারঃ                         ১২৯৯                                                                                                                                         ১২৯৮. ইয়াকুব ইবনু ইবরাহীম আদ্ দাওরাকী ও ‘আমর ইবনু ‘আলী (রহ.) ..... 'আবদুল্লাহ (রাঃ) হতে বর্ণিত। তিনি বলেন, আমরা যখন রাসূলুল্লাহ (সা.) -এর সঙ্গে সালাত আদায়কালে বসতাম, তখন বলতাম, আল্লাহর ওপর সালাম আল্লাহর বান্দাদের পক্ষ হতে আর অমুক অমুকের ওপর সালাম। তখন রাসূলুল্লাহ (সা.) বললেন, তোমরা আল্লাহর ওপর সালাম বলিও না, কারণ আল্লাহই স্বয়ং সালাম। তোমাদের কেউ যখন সালাত আদায়কালে বসে তখন সে যেন বলে -   আত্তাহিয়্যাতু লিল্লা-হি ওয়াস সালাওয়া-তু ওয়াত তইয়িবা-তু, আসসালা-মু আলায়কা আইয়ুহান নাবিয়ু, ওয়া রহমাতুল্ল-হি ওয়া বারাকা-তুহ। আসসালা-মু আলায়না- ওয়া আলা ইবা-দিল্লা-হিস্ স-লিহীন (সকল প্রকার মৌখিক, দৈহিক ও আর্থিক ইবাদত আল্লাহর জন্য। হে নবী! আপনার ওপর আল্লাহর সালাম, রহমত ও বরকত বর্ষিত হোক। আমাদের এবং আল্লাহর নেক বান্দাদের ওপর সালাম বর্ষিত হোক।)। কেননা তোমরা যখন এ তাশাহহুদ পড়বে তা আসমান এবং জমিনের সকল নেক বান্দার নিকট পৌছবে। “আশহাদু আল্লা- ইলা-হা ইল্লাল্ল-হু ওয়া আশহাদু আন্না মুহাম্মাদান আবদুহূ ওয়া রসূলুহু” (আমি সাক্ষ্য দিচ্ছি যে, আল্লাহ ব্যতীত প্রকৃত কোন মা'বুদ নেই এবং আমি আরো সাক্ষ্য দিচ্ছি যে, নিশ্চয় মুহাম্মাদ (সা.) তাঁর বান্দা ও রসূল)। এরপর যে দু'আ ইচ্ছা হয় সে দু'আ পাঠ করবে।                                                             সহীহ: বুখারী ৮৩৫, মুসলিম (১/৫৮/৩০২)। [দ্রঃ ১২৭৯]
1299 | পরিচ্ছেদঃ ৫৭: তাশাহ্হুদের পর যিকর করা                                                                                                                             হাদিস একাডেমি নাম্বারঃ ১২৯৯, আন্তর্জাতিক নাম্বারঃ                         ১৩০০                                                                                                                                         ১২৯৯. ‘উবায়দ ইবনু ওয়াকী ইবনুল জাররাহ (রহ.) ..... আনাস ইবনু মালিক (রাঃ) হতে বর্ণিত। তিনি বলেন, উম্মু সুলায়ম (রাঃ) রাসূলুল্লাহ (সা.) -এর কাছে এসে বললেন, হে আল্লাহর রসূল! আমাকে এমন কিছু বাক্য শিক্ষা দিন যা আমি আমার সালাতে পাঠ করবো। তিনি বললেন, তুমি সুবহা-নাল্ল-হ’ দশবার, ‘আলহামদুলিল্লা-হ দশবার এবং ‘আল্ল-হু আকবার' দশবার বলে আল্লাহর নিকট তোমার যা প্রয়োজন হয় তা চাইবে। তিনি বলবেন- হ্যাঁ, হ্যাঁ, অর্থাৎ নিশ্চয় তিনি তোমার দু'আ গ্রহণ করবেন।                                                             হাসান: তিরমিযী ৪৮১, ৪৮৪; মুসনাদে আহমাদ ১২২২৮, সহীহ ইবনু খুযায়মাহ ৮৫০।
1300 | পরিচ্ছেদঃ ৫৮: যিকরের পর দু'আ করা                                                                                                                             হাদিস একাডেমি নাম্বারঃ ১৩০০, আন্তর্জাতিক নাম্বারঃ                         ১৩০১                                                                                                                                         ১৩০০. কুতায়বাহ্ (রহ.) ..... আনাস ইবনু মালিক (রাঃ) হতে বর্ণিত। তিনি বলেন, আমি রাসূলুল্লাহ (সা.) -এর সঙ্গে বসা ছিলাম, অর্থাৎ তখন এক ব্যক্তি দাঁড়িয়ে সালাত আদায় করছিল। যখন সে রুকূ সিজদা এবং তাশাহ্হুদ পড়ে দু’আ করতে শুরু করল তখন সে তার দু'আয় বলল আল্ল-হুম্মা ইন্নী আসআলুকা বিআন্না লাকাল হামদা লা- ইলা-হা ইল্লা আনতাল মান্না-নু বাদী’উস সামা-ওয়া-তি ওয়াল আরযি ইয়া- যাল জালালি ওয়াল ইকর-ম ইয়া- হাইয়ু ইয়া- কইয়ুম ইন্নী আলুকা।” (হে আল্লাহ! আমি তোমার নিকট প্রার্থনা করছি এই ওয়াসীলায় যে, সমস্ত প্রশংসা তোমারই, তুমি ব্যতীত কোন সত্য উপাস্য নেই। তুমি পরম অনুগ্রহদাতা, আকাশমণ্ডলী ও পৃথিবীর সৃষ্টিকর্তা। হে মহিমাময় এবং মহানুভব, হে চিরঞ্জীব অবিনশ্বর! আমি তোমার নিকট প্রার্থনা করছি।)। তখন নবী (সা.) তাঁর সাহাবীগণকে বললেন, তোমরা কি জান সে কিসের দ্বারা দু'আ করল? তারা বললেন, আল্লাহ এবং তাঁর রসূলই ভালো জানেন। তখন তিনি বললেন, যার হাতে আমার প্রাণ তাঁর কসম! সে আল্লাহর ঐ মহান নাম দ্বারা দু'আ করেছে যা দ্বারা দু'আ করা হলে তিনি তা গ্রহণ করেন, আর যা দ্বারা কোন কিছু চাওয়া হলে তা তিনি দান করেন।                                                             সহীহ: আবু দাউদ ১৪৯৫, ইবনু মাজাহ ৩৮৫৮, বুখারী’র “আদাবুল মুফরাদ” ৭০৫, মুসনাদে আহমাদ ১৩৫৯৫।
1301 | পরিচ্ছেদঃ ৫৮: যিকরের পর দু'আ করা                                                                                                                             হাদিস একাডেমি নাম্বারঃ ১৩০১, আন্তর্জাতিক নাম্বারঃ                         ১৩০২                                                                                                                                         ১৩০১. ‘আমর ইবনু ইয়াযীদ আবূ বুরায়দ আল বাসরী (রহ.) ..... মিহজান ইবনু আদরা' (রাঃ) হতে বর্ণিত। রাসূলুল্লাহ (সা.) (একদিন) মসজিদে প্রবেশ করে দেখলেন যে, এক ব্যক্তি তাশাহ্হুদ পড়ে সালাত শেষ করার সময় বলল - “আল্ল-হুম্মা ইন্নী আসআলুকা ইয়াল্ল-হু বিআন্নাকাল ওয়া-হিদুল আহাদুস সমাদুল্লাযী লাম ইয়ালিদ ওয়ালাম ইউলাদ ওয়ালাম ইয়াকুল্লাহু কুফুওয়ান আহাদুন আন তাগফিরালী যুনূবী ইন্নাকা আনতাল গফুরুর রহীম।” (হে আল্লাহ! নিশ্চয় আমি তোমার নিকট প্রার্থনা করছি, হে একক ও অমুখাপেক্ষী আল্লাহ! যিনি জনক নন জাতকও নন (তিনি কাউকে জন্ম দেননি আবার কারো থেকে তিনি জন্মও নেননি) এবং যার সমকক্ষ কেউ নেই, তুমি আমার গুনাহসমূহকে ক্ষমা করে দাও, নিশ্চয় তুমি ক্ষমাশীল দয়াবান।)। তখন রাসূলুল্লাহ (সা.) বললেন, তাকে ক্ষমা করে দেয়া হয়েছে। এ বাক্যটি তিনি তিনবার বললেন।                                                             সহীহ: আবু দাউদ ৯৮৫, মুসনাদে আহমাদ ১৮৯৯৫, সহীহ ইবনু খুযায়মাহ ৭২৪, সহীহ আবু দাউদ ৯০৫।
1302 | পরিচ্ছেদঃ ৫৯: আর এক প্রকার দু'আ                                                                                                                             হাদিস একাডেমি নাম্বারঃ ১৩০২, আন্তর্জাতিক নাম্বারঃ                         ১৩০৩                                                                                                                                         ১৩০২. কুতায়বাহ্ ইবনু সা'ঈদ (রহ.) ..... আবূ বাকর সিদ্দীক (রাঃ) হতে বর্ণিত। তিনি রাসূলুল্লাহ (সা.) -কে বললেন, আমাকে এমন একটা দু'আ শিখিয়ে দিন যা দ্বারা আমি সালাতে দু'আ করব। তিনি বললেন, তুমি বলবে – “আল্ল-হুম্মা ইন্নী যলামতু নাফসী যুলমান কাসীরওঁ ওয়ালা- ইয়াগফিরুয যুনূবা ইল্লা- আনতা ফাগফিরলী মাগফিরাতাম্ মিন ‘ইনদিকা ওয়ার হামনী ইন্নাকা আনতাল গফুরুর রহীম” (হে আল্লাহ! আমি আমার নিজের নফসের উপর খুব বেশী অত্যাচার করেছি। তুমি ছাড়া পাপ মোচনকারী আর কেউ নেই। অতএব হে আল্লাহ! অনুগ্রহ করে আমাকে ক্ষমা কর এবং আমার প্রতি দয়া কর। নিশ্চয় তুমি দয়াবান ও ক্ষমাশীল।)।                                                             সহীহ: বুখারী ৮৩৪, মুসলিম ২০৭৮, ২৭০৫।
1303 | পরিচ্ছেদঃ ৬০: আর এক প্রকার দুআ                                                                                                                             হাদিস একাডেমি নাম্বারঃ ১৩০৩, আন্তর্জাতিক নাম্বারঃ                         ১৩০৪                                                                                                                                         ১৩০৩. ইউনুস ইবনু আবদুল আ’লা (রহ.)… মু’আয ইবনু জাবাল (রাঃ) হতে বর্ণিত। তিনি বলেন, রাসূলুল্লাহ (সা.) - আমার হাত ধরে বললেন, হে মু'আয! আমি তোমাকে ভালোবাসি। তখন আমি বললাম, হে আল্লাহর রসূল! আমিও আপনাকে ভালোবাসি। তখন রাসূলুল্লাহ (সা.) বললেন, তুমি প্রত্যেক সালাতে বলতে বাদ দিবে না – “বব্বি আ’ইন্নী আলা-যিকরিকা ওয়া শুকরিকা ওয়া হুসনি ‘ইবা-দাতিক” (আল্লাহ তোমার যিকর, শোকর এবং সুন্দর ‘ইবাদাতের জন্য আমাকে সহযোগিতা করো)।                                                             সহীহঃ আবু দাউদ ১৫২২, মুসনাদে আহমাদ ২৭১৭২, সহীহ ইবনু খুযায়মাহ ৭৫১, সহীহ আবু দাউদ ১৩৬২, মিশকাত ৯৪৯, তা’লীকুর রাগীব ২/২২।
1304 | পরিচ্ছেদঃ ৬১: আর এক প্রকার দু'আ                                                                                                                             হাদিস একাডেমি নাম্বারঃ ১৩০৪, আন্তর্জাতিক নাম্বারঃ                         ১৩০৫                                                                                                                                         ১৩০৪. আবু দাউদ (রহ.) ..... শাদ্দাদ ইবনু আওস (রাঃ) হতে বর্ণিত। রাসূলুল্লাহ (সা.) তাঁর সালাতে বলেতেন –                                                              সনদ দুর্বলঃ সনদে আবুল আলা এবং শাদ্দাদ-এর মাঝে ইনকিতা' (বিছিন্নতা) রয়েছে; নাসায়ী'র “সুনানুল কুবরা” ১২২৭, তিরমিযী ৩৬৪৮, সহীহ হিব্বান-এর “মাওয়ারিদ” ২৪১।
1306 | পরিচ্ছেদঃ ৬২: আর এক প্রকার দু'আ                                                                                                                             হাদিস একাডেমি নাম্বারঃ ১৩০৫, আন্তর্জাতিক নাম্বারঃ                         ১৩০৬                                                                                                                                         ১৩০৫. ইয়াহইয়া ইবনু হাবীব ইবনু ‘আরাবী (রহ.) ..... ‘আতা ইবনু সায়িব সূত্রে তার পিতা সায়িব (রাঃ) হতে বর্ণিত। তিনি বলেন, ‘আম্মার ইবনু ইয়াসির (রাঃ) একবার আমাদের সাথে সালাত আদায় করলেন এবং সালাত সংক্ষিপ্ত করে ফেললেন। তখন কেউ কেউ তাকে বললেন, আপনি সালাত সংক্ষিপ্ত করে ফেলেছেন। তিনি বললেন, কিন্তু এতদসত্তেও তো আমি ঐ সকল দু'আ পাঠ করেছি যা আমি রাসূলুল্লাহ (সা.) হতে শুনেছি। এরপর যখন তিনি উঠে দাঁড়ালেন, লোকেদের মধ্য হতে একজন তার অনুসরণ করতে লাগলেন। [আত্বা (রাঃ) বলেন] তিনি ছিলেন উবাই তিনি তার নাম বলেননি। তিনি তাঁকে ঐ দু'আ সম্পর্কে প্রশ্ন করলেন এবং এসে সবাইকে ঐ দু'আর খবর দিলেন –  “আল্ল-হুম্মা বি’ ইলমিকাল গয়বা ওয়া কুদরতিকা ‘আলাল খলকি আহয়িনী মা- ‘আলিমতাল হায়া-তা খয়রল্লী ওয়াতা ওয়াফফানী ইযা- ‘আলিমতাল ওয়াফা-তা খয়রল্লী আল্ল-হুম্মা ওয়া আসআলুকা খশইয়াতাকা ফিল গয়বি ওয়াশ শাহা-দাতি ওয়া আসআলুকা কালিমাতাল হাক্কি ফির রিযা- ওয়াল গযাবি ওয়া আসআলুকাল কসদা ফিল ফাকরি ওয়াল গিনা- ওয়া আসআলুকা নাঈমাল লা- ইয়ানফাদু ওয়া আস্আলুকা কুররতা ‘আয়নিল লা- তানকত্বি’উ ওয়া আসআলুকার রিযা-আ বা’দাল কযা-য়ি ওয়া আসআলুকা বারদাল ‘আয়শি বা'দাল মাওতি ওয়া আসআলুকা লাযযাতান নাযারি ইলা- ওয়াজহিকা ওয়াশ শাওকা ইলা- লিকা-য়িকা ফী গয়রি যররা-আ মুযিরাতিন্ ওয়ালা- ফিতনাতিন মুযিল্লাতিন আল্ল-হুম্মা যাইয়িন্না- বিযীনাতিল ঈমা-নি ওয়াজ আলনা- হুদা-তাম মুহতাদীন।”  (হে আল্লাহ! তোমার নিকটেই আছে গায়েবের জ্ঞান, তুমি সকল সৃষ্টি ওপর ক্ষমতাবান, তুমি যদি জান [মনে করো] আমার বেঁচে থাকা আমার জন্য কল্যাণকর তবে আমাকে বাঁচিয়ে রাখ। আর তুমি যদি মনে করো মৃত্যু আমার কল্যাণকর তাহলে আমার মৃত্যু ঘটাও। আমি প্রকাশ্যে ও গোপনে তোমাকে ভয় করার তাওফীক চাই, আমি খুশি ও রাগের সময়ে সত্য কথা বলার তাওফীক চাই, আমি মধ্যপন্থা তথা অভাবী ও ধনীর মাঝামাঝি জীবন যাপন করতে চাই। আমি তোমার কাছে এমন নি'আমাত (অনুগ্রহ) চাই যা শেষ হয়ে যাবে না। আমি তোমার কাছে চাই এমন চক্ষু শীতলকারী (বস্তু) যা বিচ্ছিন্ন হয়ে যাবে না। মৃত্যুর পর আমি তোমার সন্তুষ্টি চাই। আমি তোমার নিকটে মৃত্যুর পরে আরাম-আয়েশের শীতলতা চাই। আমি তোমার চেহারার দিকে দষ্টির প্রশান্তি স্বরূপ চেয়ে থাকতে চাই। তোমার সাথে সাক্ষাতের বাসনা কোন ভ্রান্তিকর ফিতনাহ যেন বিনষ্ট করতে না পারে আমি সেই প্রার্থনা করি। হে আল্লাহ! তুমি আমাদেরকে ঈমানের সাজে সজ্জিত করা আর আমাদেরকে হিদায়াতপ্রাপ্তদের পথের পথিক করো।)।                                                             সহীহঃ “নাসায়ী’র সনানুল কুবরা” ১২২৮, সহীহ ইবনু হিব্বান ৫০৯, ইমাম বায়হাকী'র “আসমা ওয়াস সিফাত” ১২০, মুসতাদরাক হাকিম (১/৫২৪), মুসনাদে আহমাদ ১৮৩৫১।
1306 | পরিচ্ছেদঃ ৬২: আর এক প্রকার দু'আ                                                                                                                             হাদিস একাডেমি নাম্বারঃ ১৩০৬, আন্তর্জাতিক নাম্বারঃ                         ১৩০৭                                                                                                                                         ১৩০৬. ‘উবায়দুল্লাহ ইবনু সা'দ ইবনু ইবরাহীম ইবনু সা'দ (রহ.) ..... কয়স ইবনু ‘উবাদ (রহ.) হতে বর্ণিত। তিনি বলেন, একবার ‘আম্মার ইবনু ইয়াসির (রাঃ) একদল লোক নিয়ে সালাত আদায় করলেন, যা তিনি সংক্ষেপ করে ফেললেন আর মুসল্লীরা যেন ঐ সংক্ষিপ্তকরণকে খারাপ মনে করলেন। তখন তিনি বললেন, আমি কি রুকূ' এবং সিজদা পরিপূর্ণরূপে আদায় করিনি? তারা বললেন, অবশ্যই! তখন তিনি বললেন, আমি তাতে এমন দু'আও পড়েছি যা নবী (সা.) পড়তেন। সে দু'আটি হলো -   “আল্ল-হুম্মা বি' ইলমিকাল গয়বা ওয়া কুদরতিকা ‘আলাল খলকি আহয়িনী মা- ‘আলিমতাল হায়া-তা খয়রল্লী ওয়াতাওয়াফফানী ইযা- ‘আলিমতাল ওয়াফা-তা খয়রল্লী ওয়া আসআলুকা খশইয়াতাকা ফিল গয়বি ওয়াশ শাহা-দাতি ওয়া কালিমাতিল ইখলা-সি ফির রিযা- ওয়াল গযাবি ওয়া  আসআলুকা না’ঈমাল লা-ইয়ানফাদু ওয়া কুররতা ‘আয়নিল লা- তানকত্বি’উ ওয়া আসআলুকার রিযা-আ বিল কযা-য়ি ওয়া বারদাল ‘আয়শি বা'দাল মাওতি ওয়া লাযযাতান নাযারি ইলা- ওয়াজহিকা ওয়াশ শাওকা ইলা- লিকা-য়িকা ওয়া আ’উযুবিকা মিন্ যররা-আ মুযিররাতিন ওয়া ফিতনাতিম মুযিল্লাতিন আল্ল-হুম্মা যাইয়িন্না- বিযীনাতিল ঈমা-নি ওয়াজ আলনা- হুদা-তাম্ মুহতাদীন।”   (হে আল্লাহ! তোমার নিকটেই আছে গায়েবের জ্ঞান, সকল সৃষ্টির ওপর তোমার ক্ষমতা আছে, তুমি যদি মনে কর বেঁচে থাকা আমার জন্য কল্যাণকর তবে আমাকে বাঁচিয়ে রাখ। আর তুমি যদি মনে কর মৃত্যু আমার জন্য কল্যাণকর তবে আমার মৃত্যু ঘটাও। আমি প্রকাশ্যে ও গোপনে তোমাকে ভয় করার তাওফীক প্রার্থনা করছি, খুশি ও রাগের সময় ইখলাসের [একনিষ্ঠতার] বাক্য বলার তাওফীক প্রার্থনা করছি, আমি তোমার কাছে এমন নি'আমাত [অনুগ্রহ] চাই যা শেষ হবে না। আমি তোমার কাছে চাই এমন চক্ষু শীতলকারী (নিআমাত) যা বিচ্ছিন্ন হয়ে যাবে না। মৃত্যুর পর আমি তোমার সন্তুষ্টি চাই। আমি তোমার নিকটে মৃত্যুর পরে আরাম-আয়েশের শীতলতা চাই। আমি তোমার চেহারার দিকে দৃষ্টি প্রশান্তি স্বরূপ চেয়ে থাকতে চাই। আমি তোমার সাথে সাক্ষাত লাভের বাসনা কামনা করি। আমি সকল ক্ষতিকর ও ভ্রান্তিকর ফিনাহ থেকে তোমার কাছে আশ্রয় চাই। হে আল্লাহ! তুমি আমাদেরকে ঈমানের সাজে সজ্জিত করো। আর আমাদেরকে হিদায়াতপ্রাপ্তদের পথের পথিক কর।)।                                                             সহীহ: নাসায়ী'র “সুনানুল কুবরা” ১২২৯, মুসনাদে আহমাদ ১৮৩৫১।
1307 | পরিচ্ছেদঃ ৬৩: সালাতে তা'আব্বুয পড়া (বিতাড়িত শয়তান হতে পানাহ চাওয়া)                                                                                                                             হাদিস একাডেমি নাম্বারঃ ১৩০৭, আন্তর্জাতিক নাম্বারঃ                         ১৩০৮                                                                                                                                         ১৩০৭. ইসহাক ইবনু ইব্রাহীম (রহ.) ..... ফারওয়াহ ইবনু নাওফাল (রহ.) হতে বর্ণিত। তিনি বলেন, আমি আয়িশাহ্ (রাঃ)-কে বললাম, আমাকে এমন কিছু বলুন যা দ্বারা রাসূলুল্লাহ (সা.) তাঁর সালাতে দু'আ করতেন। তিনি বললেন, হ্যা, (বলব) রাসূলুল্লাহ (সা.) বলতেন- “আল্ল-হুম্মা ইন্নী আ'উযুবিকা মিন শাররি মা- ‘আমিলতু ওয়ামিন শাররি মা- লাম আ' মাল” (হে আল্লাহ! আমি আপনার নিকট সেসব কর্মের খারাবী থেকে আশ্রয় চাই যা আমি করেছি এবং তাথেকেও যা আমি করিনি)।                                                             সহীহ: মুসলিম ২৭১৬, আবু দাউদ ১৫৫০, ইবনু মাজাহ ৩৮৩৯।
1308 | পরিচ্ছেদঃ ৬৪: অন্য এক প্রকার (তা'আব্বুয)                                                                                                                             হাদিস একাডেমি নাম্বারঃ ১৩০৮, আন্তর্জাতিক নাম্বারঃ                         ১৩০৯                                                                                                                                         ১৩০৮. মুহাম্মাদ ইবনু বাশশার (রহ.) ..... ‘আয়িশাহ (রাঃ) হতে বর্ণিত। তিনি বলেন, আমি রাসূলুল্লাহ (সা.)-কে কবরের আযাব সম্পর্কে প্রশ্ন করলে তিনি বললেন, হ্যাঁ! কবরের আযাব সত্য। আয়িশাহ্ (রাঃ) বলেন, তারপর আমি রাসূলুল্লাহ (সা.)-কে এমন কোন সালাত আদায় করতে দেখিনি যাতে তিনি কবরের ‘আযাব হতে আশ্রয় না চেয়েছেন।                                                             সহীহ: বুখারী ১৩৭২, মুসলিম ৫৮৬, আস্ সহীহাহ্ ১৩৭৭।
1309 | পরিচ্ছেদঃ ৬৪: অন্য এক প্রকার (তা'আব্বুয)                                                                                                                             হাদিস একাডেমি নাম্বারঃ ১৩০৯, আন্তর্জাতিক নাম্বারঃ                         ১৩১০                                                                                                                                         ১৩০৯. ‘আমর ইবনু উসমান (রহ.) .... ‘আয়িশাহ্ (রাঃ) হতে বর্ণিত। রাসূলুল্লাহ (সা.) দু'আ করতেন সালাতে- “আল্ল-হুম্মা ইন্নী আ'উযুবিকা মিন ‘আযা-বিল কবর, ওয়া আ'উযুবিকা মিন ফিতনাতিল মাসীহিদ দাজ্জা-ল, ওয়া আ'উযুবিকা মিন ফিনাতিল মাহইয়া-ইয়া ওয়াল মামা-ত। আল্ল-হুম্মা ইন্নী আ'উযুবিকা মিনাল মা'সামি ওয়াল মাগরম” (হে আল্লাহ! নিশ্চয় আমি তোমার নিকট কবরের আযাব, দাজ্জালের ফিতনাহ ও জীবন মরণের ফিতনাহ্ হতে আশ্রয় চাচ্ছি। হে আল্লাহ! আপনার নিকট পাপ ও ঋণ হতে মুক্তি কামনা করছি।)। তখন তাঁকে কেউ বলল, আপনি প্রায়ই ঋণগ্রস্ত হতে পানাহ চেয়ে থাকেন কেন? তিনি (সাঃ) বললেন, কোন লোক যখন ঋণগ্রস্ত হয়ে পড়ে, তখন সে কথা বললে মিথ্যা বলে এবং ওয়াদা করে খেলাফ করে।                                                             সহীহ: বুখারী ৮৩২, মুসলিম ৫৮৯, সহীহ আবু দাউদ ৮২৪।
1310 | পরিচ্ছেদঃ ৬৪: অন্য এক প্রকার (তা'আব্বুয)                                                                                                                             হাদিস একাডেমি নাম্বারঃ ১৩১০, আন্তর্জাতিক নাম্বারঃ                         ১৩১১                                                                                                                                         ১৩১০. মুহাম্মাদ ইবনু 'আবদুল্লাহ ইবনু ‘আম্মার আল মাওসিলী ও ‘আলী ইবনু খশরাম (রহ.) ..... আবূ হুরায়রাহ্ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: তোমাদের কেউ যখন সালাত আদায়কালে তাশাহহুদ পড়বে, তখন চার জিনিস হতে আল্লাহর কাছে মুক্তি চাবে- ১. জাহান্নামের আযাব থেকে। ২. কবরের আযাব থেকে। ৩. জীবন ও মরণের ফিতনাহ থেকে এবং ৪. মাসীহে দাজ্জালের অনিষ্ট থেকে। অতঃপর তার জন্যে যা (প্রয়োজনীয়) মনে আসে তার দু'আ করবে।”                                                             সহীহ: মুসলিম ৫৮৮, আবু দাউদ ৯৮৩, ইবনু মাজাহ ৯০৯, দারিমী ১৩৪৪, সহীহ ইবনু খুযায়মাহ ৭২১ সহীহ আবূ দাউদ ৯০৩।
1311 | পরিচ্ছেদঃ ৬৫: তাশাহ্হুদের পর আর এক প্রকার যিকর                                                                                                                             হাদিস একাডেমি নাম্বারঃ ১৩১১, আন্তর্জাতিক নাম্বারঃ                         ১৩১২                                                                                                                                         ১৩১১. ‘আমর ইবনু ‘আলী (রহ.) ..... জাবির (রাঃ) হতে বর্ণিত*, রাসূলুল্লাহ (সা.) সালাতে তাশাহহুদের পর বলতেন- “আহসানুল কালা-মি কালা-মুল্ল-হি ওয়া আহসানুল হাদয়ি হাদয়ু মুহাম্মাদ সল্লাল্ল-হু আলায়হি ওয়াসাল্লাম” (সর্বোত্তম বাণী হলো আল্লাহর বাণী আর সর্বোত্তম হিদায়াত [চলার পথ] হলো মুহাম্মাদ -এর হিদায়াত)।                                                             সহীহ: মুসনাদে আহমাদ ১৪৪৭১, বায়হাক্বী’র “আসমা ওয়াস সিফাত” ৮২, মিশকাত ৯৫৬। [দ্রঃ ১৫৬৪]   * এ হাদিসে কোন এক বর্ণনাকারীর পক্ষ হতে “ফী খুতবাতিহী” এর পরিবর্তে “ফী সালা-তিহী” হয়ে গেছে। রসুলুল্লাহ (সা.) খুতবাতুল হাজাতে এমনটি বলতেন যা মুসনাদে আহমাদে ও মুসলিম-এর বর্ণনায় এসেছে। যেমনটি ইমাম ইবনে রজব ও শায়খ আলবানী বলেছেন।
1312 | পরিচ্ছেদঃ ৬৬: সালাত সংক্ষেপ করা (পরিপূর্ণভাবে আদায় না করা)                                                                                                                             হাদিস একাডেমি নাম্বারঃ ১৩১২, আন্তর্জাতিক নাম্বারঃ                         ১৩১৩                                                                                                                                         ১৩১২. আহমাদ ইবনু সুলায়মান (রহ.) ..... হুযায়ফাহ (রাঃ) হতে বর্ণিত। তিনি এক ব্যক্তিকে দেখলেন সে সংক্ষেপে সালাত আদায় করেছে। হুযায়ফাহ (রাঃ) তাঁকে বললেন, তুমি কতদিন হতে এভাবে সালাত আদায় করেছ? সে বলল, চল্লিশ বৎসর যাবৎ। তিনি বললেন, তুমি চল্লিশ বৎসর যাবৎ সালাত আদায় করনি। যদি তুমি এভাবে সালাত আদায় করতে পারতে ইন্তিকাল কর তা হলে তুমি মুহাম্মাদ (সা.)-এর সালাতের তরীকা ব্যতীত ইন্তিকাল করবে। এরপর তিনি বললেন, কোন ব্যক্তি সালাতে কিরাআত সংক্ষিপ্ত করতে পারে এভাবে যে, সে সালাতে ফরয ওয়াজিবসমূহ ঠিকমত পড়বে এবং সালাত সুন্দরভাবে আদায় করবে।”                                                             সহীহ: বুখারী ৭৯১।
1313 | পরিচ্ছেদঃ ৬৭: সর্বনিম্ন পর্যায়ের সংক্ষিপ্তকরণ যা দ্বারা সালাত শুদ্ধ হয়ে যায়                                                                                                                             হাদিস একাডেমি নাম্বারঃ ১৩১৩, আন্তর্জাতিক নাম্বারঃ                         ১৩১৪                                                                                                                                         ১৩১৩. কুতায়বাহ্ (রহ.) ..... ইয়াহইয়া-এর চাচা [রিফা'আহ্ ইবনু রাফি' (রাঃ) যিনি বদরী সাহাবী ছিলেন] হতে বর্ণিত। তিনি বর্ণনা করেন যে, এক ব্যক্তি একদিন মসজিদে প্রবেশ করে সালাত আদায় করতে লাগল আর রাসূলুল্লাহ (সা.) তার প্রতি লক্ষ্য রেখেছিলেন অথচ আমরা তা জানতামও না। সে ব্যক্তি সালাত শেষ করে রাসূলুল্লাহ (সা.) -কে সালাম করলে তিনি বললেন, তুমি ফিরে গিয়ে আবার সালাত আদায় কর। কেননা, তুমি সালাত আদায় করনি। সে ব্যক্তি ফিরে গিয়ে পুনরায় সালাত আদায় করে রাসূলুল্লাহ (সা.) -এর কাছে আসলে তিনি বললেন, তুমি ফিরে গিয়ে পুনরায় সালাত আদায় কর। কেননা তুমি সালাত আদায় করনি। রাসূলুল্লাহ (সা.) এরূপ দু’বার কি তিনবার করলে ঐ ব্যক্তি তাকে বলল, হে আল্লাহর রসূল! সে আল্লাহর কসম, যিনি আপনাকে সম্মানিত করেছেন, আমি তো খুব চেষ্টা করে দেখলাম, আপনি আমাকে শিখিয়ে দিন। তখন তিনি বললেন, তুমি যখন সালাত আদায় করতে ইচ্ছা কর, তখন উত্তমরূপে উযূ করবে। এরপর কিবলামুখী হয়ে তাকবীর বলবে। তারপর কুরআন পাঠ করে তাকবীর বলে রুকূতে যাবে এবং খুব স্থিরতার সাথে রুকু করে মাথা তুলে সোজা হয়ে দাঁড়াবে, অতঃপর স্থিরতার সাথে সিজদা করে মাথা উঠাবে। পরে মাথা তুলে স্থিরতার সাথে বসবে। পুনরায় সিজদা করবে এবং স্থিরতার সাথে সিজদা করে মাথা উঠাবে। এরপর তমি এরূপ করে স্বীয় সালাত সমাপ্ত করবে।                                                             হাসান: আবু দাউদ ৮৫৮, তিরমিযী ৩০২, ইবনু মাজাহ ৪৬০, দারিমী ১৩২৯। [দ্রঃ ১০৫৩]
1314 | পরিচ্ছেদঃ ৬৭: সর্বনিম্ন পর্যায়ের সংক্ষিপ্তকরণ যা দ্বারা সালাত শুদ্ধ হয়ে যায়                                                                                                                             হাদিস একাডেমি নাম্বারঃ ১৩১৪, আন্তর্জাতিক নাম্বারঃ                         ১৩১৫                                                                                                                                         ১৩১৪. সুওয়াইদ ইবনু নাসর (রহ.) ..... ইয়াহইয়া ইবনু খল্লাদ-এর চাচা (রিফা'আ ইবনু রাফি যিনি বদরী সাহাবী ছিলেন) (রাঃ) হতে বর্ণিত। তিনি বলেন, আমি একদা রাসূলুল্লাহ (সা.) -এর সঙ্গে মসজিদে বসা ছিলাম। তখন এক ব্যক্তি এসে দু' রাকআত সালাত আদায় করল। তারপর এসে নবী (সা.) -কে সালাম করল। নবী (সা.) তাঁর সালাতের প্রতি লক্ষ্য করছিলেন। তিনি তার সালামের জবাব দিয়ে তাকে বললেন, তুমি ফিরে গিয়ে পুনরায় সালাত আদায় কর, যেহেতু তুমি সালাত আদায় করনি। অতঃপর সে ফিরে গিয়ে সালাত আদায় করল। পরে এসে নবী (সা.) -কে সালাম করল, তিনি সালামের জবাব দিয়ে বললেন, তুমি ফিরে গিয়ে সালাত আদায় কর। কারণ তুমি সালাত আদায় করনি। এমনিভাবে তৃতীয় অথবা চতুর্থ বারে সে বলল, সে আল্লাহর কসম, যিনি আপনার ওপর কিতাব (কুরআন) নাযিল করেছেন, আমি তো খুব চেষ্টা করে দেখলাম এবং আমি সালাত আদায় করতে চাইও। আপনি আমাকে দেখিয়ে দিন ও শিখিয়ে দিন। তখন তিনি বললেন, তুমি যখন সালাত আদায় করতে ইচ্ছা কর তখন উত্তমরূপে উযূ করবে, এরপর কিবলার দিকে মুখ করে তাকবীর বলবে, তারপর কুরআন পড়ে (তাকবীর বলে) রুকূতে যাবে। রুকূ'তে স্থির হবে। তারপর মাথা তুলে সোজা হয়ে দাড়িয়ে যাবে। তারপর সিজদায় গিয়ে স্থিরভাবে সিজদা করবে, অতঃপর সিজদা হতে মাথা উঠিয়ে স্থিরভাবে বসবে। পুনরায় সিজদায় গিয়ে স্থিরভাবে সিজদা করবে। তারপর মাথা উঠাবে। যদি তুমি এ নিয়মে তোমার সালাত শেষ কর, তবে তোমার সালাত পূর্ণ হবে। আর যদি এ নিয়মে কোন ত্রুটি হয়। তবে তোমার সালাতও ততটুকু ত্রুটিযুক্ত হবে।                                                             সহীহ: আবু দাউদ ৮৫৮, তিরমিযী ৩০২, ইবনু মাজাহ ৪৬০, দারিমী ১৩২৯।
1315 | পরিচ্ছেদঃ ৬৭: সর্বনিম্ন পর্যায়ের সংক্ষিপ্তকরণ যা দ্বারা সালাত শুদ্ধ হয়ে যায়                                                                                                                             হাদিস একাডেমি নাম্বারঃ ১৩১৫, আন্তর্জাতিক নাম্বারঃ                         ১৩১৬                                                                                                                                         ১৩১৫. মুহাম্মাদ ইবনু বাশশার (রহ.) ..... সা'দ ইবনু হিশাম (রহ.) হতে বর্ণিত। তিনি বলেন, আমি বললাম, হে উম্মুল মু'মিনীন! রাসূলুল্লাহ (সা.) -এর বিতর সালাত সম্পর্কে আমাকে অবহিত করুন। তিনি বললেন, আমরা তার জন্যে মিসওয়াক এবং উযূর পানি প্রস্তুত রাখতাম। তারপর যখন রাতে আল্লাহর ইচ্ছা হত তাকে তুলে দিতেন, তখন তিনি মিসওয়াক করে উযু করতেন এবং আট রাকআত সালাত আদায় করতেন। তাতে তিনি অষ্টম রাক'আতের শেষে বসতেন, এবং আল্লাহর যিকর ও দু'আ করতেন। তারপর এমনিভাবে সালাম ফিরাতেন যা আমরা শুনতে পেতাম।                                                             সহীহ: মুসলিম ৭০৫ আবু দাউদ ১৩৪৩, ইবনু মাজাহ ১১৯১, সহীহ ইবনু খুযায়মাহ ১০৭৮, সহীহ আবু দাউদ ১২১৪।
1316 | পরিচ্ছেদঃ ৬৮: সালাত শেষে সালাম ফিরানো                                                                                                                             হাদিস একাডেমি নাম্বারঃ ১৩১৬, আন্তর্জাতিক নাম্বারঃ                         ১৩১৭                                                                                                                                         ১৩১৬. মুহাম্মাদ ইবনু ইসমাঈল ইবনু ইবরাহীম (রহ.) ..... ‘আমির ইবনু সা'দ সূত্রে তার পিতা সা'দ (রাঃ) হতে বর্ণিত। রাসূলুল্লাহ (সা.) (সালাতে) তার ডান দিকে এবং বাম দিকে সালাম ফিরাতেন।                                                             সহীহ: মুসলিম ৫৮২, দারিমী ১৩৪৫, মুসনাদে আহমাদ ১৪৮৪, সহীহ ইবনু খুযায়মাহ ৩২, ইবনু মাজাহ ৯১৫।
1317 | পরিচ্ছেদঃ ৬৮: সালাত শেষে সালাম ফিরানো                                                                                                                             হাদিস একাডেমি নাম্বারঃ ১৩১৭, আন্তর্জাতিক নাম্বারঃ                         ১৩১৮                                                                                                                                         ১৩১৭. ইসহাক্ ইবনু ইব্রাহীম (রহ.) ..... সা'দ (রাঃ) হতে বর্ণিত। তিনি বলেন, আমি রাসূলুল্লাহ (সা.) -কে দেখতাম যে, তিনি তাঁর ডান দিকে এবং বাম দিকে সালাম ফিরাতেন তখন তাঁর গালের শুভ্রতা দেখা যেত। আবূ ‘আবদুর রহমান বলেন, এ সনদে রাবী আবদুল্লাহ ইবনু জা'ফার-এর মধ্যে কোন দোষ নেই। তবে ‘আলী ইবনু আল মাদীনী-এর পিতা আবদুল্লাহ ইবনু জা'ফার ইবনু নাজীহ হাদীস শাস্ত্রে পরিত্যক্ত।                                                             সহীহ: মুসলিম ৫৮২, দারিমী ১৩৪৫, মুসনাদে আহমাদ ১৪৮৪, সহীহ ইবনু খুযায়মাহ ৩২, ইবনু মাজাহ ৯১৫।
1318 | পরিচ্ছেদঃ ৬৯: সালামের সময় দু হাত রাখার স্থান                                                                                                                             হাদিস একাডেমি নাম্বারঃ ১৩১৮, আন্তর্জাতিক নাম্বারঃ                         ১৩১৯                                                                                                                                         ১৩১৮. ‘আমর ইবনু মানসূর (রহ.) ..... জাবির ইবনু সামুরাহ (রাঃ) হতে বর্ণিত। তিনি বলেন, আমরা যখন নবী (সা.) -এর পশ্চাতে সালাত আদায় করতাম তখন বলতাম “আসসালা-মু আলাইকুম”, “আসসালা-মু আলাইকুম” হাদীসের অন্যতম রাবী মিস'আর (রাঃ) তার হাত দ্বারা ডান দিকে এবং বাম দিকে ইঙ্গিত করেছিলেন। নবী (সা.) বললেন, তাঁদের কি হলো? তাঁরা এমনিভাবে হাত দ্বারা ইঙ্গিত করে যেন তা অস্থির ঘোড়ার লেজ। তোমাদের প্রত্যেকের জন্যে এটা কি যথেষ্ট নয় যে, সে উরুর উপর হাত রাখবে এবং ডানে ও বামে আপন ভাই-এর প্রতি সালাম করবে।                                                             সহীহ: মুসলিম ৪৩১, আবূ দাউদ ৯৯৮, মুসনাদে হুমায়দী ৮৯৬, ইবনু খুযায়মাহ ৮৩৩, সহীহ আবু দাউদ ৯১৮। [দ্রঃ ১১৮৫]
1319 | পরিচ্ছেদঃ ৭০: ডান দিকে কিভাবে সালাম ফিরাবে?                                                                                                                             হাদিস একাডেমি নাম্বারঃ ১৩১৯, আন্তর্জাতিক নাম্বারঃ                         ১৩২০                                                                                                                                         ১৩১৯. মুহাম্মাদ ইবনুল মুসান্না (রহ.) ..... ‘আবদুল্লাহ (রাঃ) হতে বর্ণিত। তিনি বলেন, আমি রাসূলুল্লাহ (সা.)-কে দেখেছি যে, তিনি প্রত্যেক নীচু হওয়ার সময় এবং উপরে উঠার সময় তাকবীর বলতেন আর দাড়ানোর সময় এবং বসার সময়েও তাকবীর বলতেন। আর তিনি তার ডান দিকে এবং বাম দিকে আসসালা-মু আলাইকুম ওয়া রহমাতুল্ল-হ” “আসসালা-মু আলাইকুম ওয়া রহমাতুল্ল-হ”, বলে সালাম ফিরাতেন। তখন তার গণ্ডদেশের শুভ্রতা দেখা যেত। আর আমি আবূ বাকর এবং ‘উমার (রাঃ)-কেও অনুরূপ করতে দেখেছি।                                                             সহীহ: তিরমিযী ২৫৩, মুসনাদে আহমাদ ৩৬৬০, সহীহ আবু দাউদ ৯১৪। [দ্রঃ ১০৮৩, ১১৪২]।
1320 | পরিচ্ছেদঃ ৭০: ডান দিকে কিভাবে সালাম ফিরাবে?                                                                                                                             হাদিস একাডেমি নাম্বারঃ ১৩২০, আন্তর্জাতিক নাম্বারঃ                         ১৩২১                                                                                                                                         ১৩২০. হাসান ইবনু মুহাম্মাদ আয যা'ফারানী (রহ.) ..... ওয়াসি' ইবনু হাব্বান (রহ.) হতে বর্ণিত। তিনি আবদুল্লাহ ইবনু উমার (রাঃ)-কে রাসূলুল্লাহ (সা.) -এর সালাত সম্পর্কে প্রশ্ন করলে তিনি বললেন, তিনি প্রত্যেকবার যখন মাথা নিচু করতেন তখন এবং যখন মাথা তুলতেন তখন “আল্ল-হু আকবার” বলতেন। অতঃপর তাঁর ডানদিকে “আসসালা-মু আলাইকুম ওয়া রহমাতুল্ল-হ” এবং তাঁর বামদিকে “আসসালা-মু ‘আলাইকুম ওয়া রহমাতুল্ল-হ” বলতেন।                                                             সহীহ: মুসনাদে আহমাদ ৫৪০২, সহীহ ইবনু খুযায়মাহ ৫৭৬।
1321 | পরিচ্ছেদঃ ৭১: বামদিকে কিভাবে সালাম ফিরাবে?                                                                                                                             হাদিস একাডেমি নাম্বারঃ ১৩২১, আন্তর্জাতিক নাম্বারঃ                         ১৩২২                                                                                                                                         ১৩২১. কুতায়বাহ্ (রহ.) ..... ওয়াসি' ইবনু হাব্বান (রহ.) হতে বর্ণিত। তিনি বলেন, আমি ইবনু উমার (রাঃ)-কে বললাম, আপনি আমাকে রাসূলুল্লাহ (সা.)-এর সালাত সম্পর্কে অবহিত করুন যে, তা কিরূপ ছিল? রাবী বলেন, তিনি তাকবীরের কথা উল্লেখ করলেন। রাবী বলেন, তিনি অর্থাৎ ‘আবদুল্লাহ ইবনু উমার (রাঃ) এও উল্লেখ করলেন যে, নবী (সা.) “আসসালা-মু আলাইকুম ওয়া রহমাতুল্ল-হ” বলে ডানদিকে এবং “আসসালা-মু আলাইকুম” বলে বামদিকে সালাম ফিরাতেন।                                                             সহীহ: তিরমিযী ২৫৩, মুসনাদে আহমাদ ৩৬৬০, সহীহ আবু দাউদ ৯১৪। [দ্রঃ ১০৮৩, ১১৪২]।
1322 | পরিচ্ছেদঃ ৭১: বামদিকে কিভাবে সালাম ফিরাবে?                                                                                                                             হাদিস একাডেমি নাম্বারঃ ১৩২২, আন্তর্জাতিক নাম্বারঃ                         ১৩২৩                                                                                                                                         ১৩২২. যায়দ ইবনু আখযাম (রহ.) ..... ‘আবদুল্লাহ (রাঃ) সূত্রে নবী (সা.) হতে বর্ণিত। তিনি (আবদুল্লাহ) বলেন, আমি যেন রাসূলুল্লাহ (সা.)-এর চেহারার শুভ্রতা দেখছি। তিনি ডানদিকে “আসসালা-মু ‘আলাইকুম ওয়া রহমাতুল্ল-হ” এবং বামদিকে “আসসালা-মু আলাইকুম ওয়া রহমাতুল্ল-হ” বলে সালাম ফিরাতেন।                                                             সহীহ: আবু দাউদ ৯৯৬, তিরমিযী ২৯৫, মুসনাদে আহমাদ ৩৬৯৯, সহীহ আবু দাউদ ৯১৪-৯১৫, ইরওয়াউল গালীল ৩২৬।
1323 | পরিচ্ছেদঃ ৭১: বামদিকে কিভাবে সালাম ফিরাবে?                                                                                                                             হাদিস একাডেমি নাম্বারঃ ১৩২৩, আন্তর্জাতিক নাম্বারঃ                         ১৩২৪                                                                                                                                         ১৩২৩. মুহাম্মাদ ইবনু আদাম (রহ.) ..... 'আবদুল্লাহ (রাঃ) হতে বর্ণিত। তিনি বলেন, রাসূলুল্লাহ (সা.) তাঁর ডান দিকে সালাম ফিরাতেন, তখন তার চেহারার শুভ্রতা দেখা যেত। আর যখন বামদিকে সালাম ফিরাতেন তখনও তাঁর চেহারার শুভ্রতা দেখা যেত।                                                             সহীহ: আবু দাউদ ৯৯৬, তিরমিযী ২৯৫, মুসনাদে আহমাদ ৩৬৯৯, সহীহ আবু দাউদ ৯১৪-৯১৫, ইরওয়াউল গালীল ৩২৬।
1324 | পরিচ্ছেদঃ ৭১: বামদিকে কিভাবে সালাম ফিরাবে?                                                                                                                             হাদিস একাডেমি নাম্বারঃ ১৩২৪, আন্তর্জাতিক নাম্বারঃ                         ১৩২৫                                                                                                                                         ১৩২৪. ‘আমর ইবনু আলী (রহ.) ..... ‘আবদুল্লাহ (রাঃ) সূত্রে নবী (সা.) হতে বর্ণিত। তিনি তার ডানদিকে এবং বামদিকে সালাম ফিরাতেন, “আসসালা-মু আলাইকুম ওয়া রহমাতুল্ল-হ” “আসসালা-মু ‘আলাইকুম ওয়া রহমাতুল্ল-হ” বলে। তখন তার চেহারার শুভ্রতা দেখা যেত, এদিক হতে এবং ঐদিক হতে।                                                             সহীহ: আবু দাউদ ৯৯৬, তিরমিযী ২৯৫, মুসনাদে আহমাদ ৩৬৯৯। [দ্রঃ ১৩২২]
1325 | পরিচ্ছেদঃ ৭১: বামদিকে কিভাবে সালাম ফিরাবে?                                                                                                                             হাদিস একাডেমি নাম্বারঃ ১৩২৫, আন্তর্জাতিক নাম্বারঃ                         ১৩২৬                                                                                                                                         ১৩২৫. ইব্রাহীম ইবনু ইয়া’কূব (রহ.) ..... ‘আবদুল্লাহ ইবনু মাস্'উদ (রাঃ) হতে বর্ণিত, রাসূলুল্লাহ (সা.) তার ডান দিকে সালাম ফিরাতেন “আসসালা-মু আলাইকুম ওয়া রহমাতুল্ল-হ” বলে তখন তার চেহারার ডান দিকের শুভ্রতা দেখা যেত। অনুরূপভাবে বাম দিকে “আসসালা-মু আলাইকুম ওয়া রহমাতুল্ল-হ” বলে সালাম ফিরালে তার চেহারার বাম দিকের শুভ্রতা দেখা যেত।                                                             সহীহ: আবু দাউদ ৯৯৬, তিরমিযী ২৯৫, মুসনাদে আহমাদ ৩৬৯৯। [দ্রঃ ১৩২২]
1326 | পরিচ্ছেদঃ ৭২: উভয় হাত দ্বারা সালাম ফিরানো                                                                                                                             হাদিস একাডেমি নাম্বারঃ ১৩২৬, আন্তর্জাতিক নাম্বারঃ                         ১৩২৭                                                                                                                                         ১৩২৬. আহমাদ ইবনু সুলায়মান (রহ.) ..... জাবির ইবনু সামুরাহ্ (রাঃ) হতে বর্ণিত। তিনি বলেন, আমি (একদিন) রাসূলুল্লাহ (সা.) -এর সাথে সালাত আদায় করেছি, আমরা যখন সালাম ফিরাতাম তখন হাত দ্বারা ইশারা করে বলতাম, “আসসালা-মু আলাইকুম, আসসালা-মু আলাইকুম”। তিনি বলেন, তখন রাসূলুল্লাহ (সা.) আমাদের প্রতি লক্ষ্য করে বললেন, তোমাদের কি হলো যে, তোমরা হাত দ্বারা ইশারা করছ? যেন তা অস্থির ঘোড়ার লেজ! যখন তোমাদের কেউ সালাম ফিরাবে তখন সে তার সাথীর প্রতি তাকাবে এবং স্বীয় হাত দ্বারা ইশারা করবে না।                                                             সহীহ: মুসলিম ৪৩১, আবু দাউদ ৯৯৮, মুসনাদে হুমায়দী ৮৯৬, ইবনু খুযায়মাহ ৮৩৩। [দ্রঃ ১১৮৫]।
1327 | পরিচ্ছেদঃ ৭৩: ইমামের সালাম ফিরানোর সময় মুক্তাদীর সালাম ফিরানো                                                                                                                             হাদিস একাডেমি নাম্বারঃ ১৩২৭, আন্তর্জাতিক নাম্বারঃ                         ১৩২৮                                                                                                                                         ১৩২৭. সুওয়াইদ ইবনু নাসর (রহ.) ... ‘ইতবান ইবনু মালিক (রহ.) হতে বর্ণিত। তিনি বলেন, আমি আমার সম্প্রদায় বানু সালিম-এর সাথে সালাত আদায় করতাম। একদিন রাসূলুল্লাহ (সা.) -এর কাছে এসে আমি বললাম, আমার দৃষ্টিশক্তি লোপ পেয়েছে, আর আমার এবং আমার সম্প্রদায়ের মসজিদের মাঝখানে বন্যা বাধা হয়ে দাঁড়ায়; তাই আমার ইচ্ছা যে, আপনি এসে আমার ঘরের কোন এক জায়গায় সালাত আদায় করেন যে স্থানটি আমি আমার সালাতের স্থানরূপে নির্দিষ্ট করে নিতে পারি। নবী (সা.) বললেন, ইনশা-আল্ল-হ! অতি শীঘ্রই আমি তা করব। পরের দিন সূর্য প্রখর হওয়ার পর রাসূলুল্লাহ (সা.) আমার কাছে আসলেন, আর আবূ বাকর (রাঃ)- ও তার সাথে ছিলেন। নবী (সা.) এসে আমার কাছে অনুমতি চাইলেন, আমি তাঁকে অনুমতি দিলে তিনি না বসেই বললেন, তুমি তোমার ঘরের কোন জায়গায় আমার সালাত আদায় করা পছন্দ কর? তখন আমি তাকে ঐ জায়গা দেখিয়ে দিলাম যে স্থানে তার সালাত আদায় করা আমি পছন্দ করেছি। তখন রাসূলুল্লাহ (সা.) দাঁড়ালেন, আমরাও তার পিছনে দাঁড়ালাম। অতঃপর তিনি (সালাত শেষে) সালাম ফিরালে আমরাও তাঁর পরে সালাম ফিরালাম।                                                             সহীহ: বুখারী ৪২৫, ৬৮৬; মুসলিম ৩৩।
1328 | পরিচ্ছেদঃ ৭৪: সালাতের পর সিজদা করা                                                                                                                             হাদিস একাডেমি নাম্বারঃ ১৩২৮, আন্তর্জাতিক নাম্বারঃ                         ১৩২৯                                                                                                                                         ১৩২৮. সুলায়মান ইবনু দাউদ ইবনু হাম্মাদ ইবনু সা'দ (রহ.) ..... ‘উরওয়াহ্ (রাঃ) হতে বর্ণিত। তিনি বলেন, “আয়িশাহ (রাঃ) বলেছেন, রাসূলুল্লাহ (সা.) ‘ইশার সালাত শেষ করার পর ফজর পর্যন্ত এগারো রাক'আত সালাত আদায় করতেন এবং সে এগারো রা’কআত সালাতকে একটি রাক'আত দ্বারা বেজোড় করে দিতেন এবং প্রতিটি সিজদাহ এত দীর্ঘ করতেন যে, তাতে তোমাদের কেউ তার মাথা তুলবার পূর্বে পঞ্চাশ আয়াত তিলাওয়াত করতে পারতো। এ হাদীসের কোন কোন রাবী একজন অন্যজন হতে কিছু অংশ বাড়িয়েছেন।                                                             সহীহ: বুখারী ৯৯৪, মুসলিম ৭৩৬।
1329 | পরিচ্ছেদঃ ৭৫: সালাতে সালাম দেয়ার এবং কথা বলার পর সাহূ’র (ভুল সংশোধনের জন্য) দু’টি সিজদা করা                                                                                                                             হাদিস একাডেমি নাম্বারঃ ১৩২৯, আন্তর্জাতিক নাম্বারঃ                         ১৩৩০                                                                                                                                         ১৩২৯. মুহাম্মাদ ইবনু আদাম (রহ.) ..... ‘আবদুল্লাহ (রাঃ) হতে বর্ণিত, নবী (সা.) সালাম ফিরালেন। পরে কথা বলে ফেললেন। তারপর সাহূ’র (ভুলের) দু'টি সিজদা করলেন।                                                             সহীহ: মুসলিম (১/৯৫/৪০২), তিরমিযী ৩৯৩, মুসনাদে আহমাদ ৪৩৫৮, সহীহ ইবনু খুযায়মাহ ১০৫৮।
1330 | পরিচ্ছেদঃ ৭৬: সাহূ’র দু’টি সিজদার পর সালাম (ফিরানো)                                                                                                                             হাদিস একাডেমি নাম্বারঃ ১৩৩০, আন্তর্জাতিক নাম্বারঃ                         ১৩৩১                                                                                                                                         ১৩৩০. সুওয়াইদ ইবনু নাসর (রহ.) ..... আবু হুরায়রাহ (রাঃ) হতে বর্ণিত। রাসূলুল্লাহ (সা.) সালাম ফিরালেন এবং সে বসা অবস্থায় থেকেই দু'টি সাহূ’র সিজদা করলেন। অতঃপর সালাম ফিরালেন।                                                             হাসান: আবু দাউদ ১০১৬, মুসনাদে আহমাদ (২/৪২৩), সহীহ আবু দাউদ ৯৩১।
1331 | পরিচ্ছেদঃ ৭৬: সাহূ’র দু’টি সিজদার পর সালাম (ফিরানো)                                                                                                                             হাদিস একাডেমি নাম্বারঃ ১৩৩১, আন্তর্জাতিক নাম্বারঃ                         ১৩৩২                                                                                                                                         ১৩৩১. ইয়াহইয়া হাবীব ইবনু ‘আরাবী (রহ.) ..... ‘ইমরান ইবনু হুসায়ন (রাঃ) হতে বর্ণিত। (একদা) নবী (সা.) তিন রাক’আত সালাত আদায় করে সালাম ফিরালেন। তখন তাঁকে খিরবাক (রাঃ) বললেন, আপনি সালাত তিন রাক’আত আদায় করেছেন। তখন তিনি মুসল্লীদের নিয়ে বাকি এক রাক’আত আদায় করলেন। অতঃপর সালাম ফিরালেন। এরপর ভুলের জন্যে দু'টি সিজদা দিয়ে আবার সালাম ফিরালেন।                                                             সহীহ: মুসলিম (১/১৩৫/৪১৪), আবু দাউদ ১৫১৩, তিরমিযী ৩০০, ইবনু মাজাহ ৯২৮, দারিমী ২৩৪৮, সহীহ ইবনু খুযায়মাহ ৭৩৭ [দ্রঃ ১২৩৭]
1332 | পরিচ্ছেদঃ ৭৭: সালাম ফিরানো এবং ইমামের কিবলার দিক হতে মুসল্লীদের দিকে মুখ ফিরিয়ে বসার মধ্যবর্তী সময়ে ইমামের বসা                                                                                                                             হাদিস একাডেমি নাম্বারঃ ১৩৩২, আন্তর্জাতিক নাম্বারঃ                         ১৩৩৩                                                                                                                                         ১৩৩২. আহমাদ ইবনু সুলায়মান (রহ.) ..... বারা ইবনু ‘আযিব (রাঃ) হতে বর্ণিত। তিনি বলেন, আমি রাসূলুল্লাহ (সা.) -এর দিকে তাঁর সালাত আদায়কালে লক্ষ্য করছিলাম। আমি তার কিয়াম, রুকূ এবং রুকূ'র পর সোজা হয়ে দাড়ানো দেখেছিলাম। তার সিজদা, সিজদার মাঝখানের বসা, তার সিজদা, তার সালাম ফিরানো এবং মুসল্লীদের দিকে মুখ ফিরিয়ে বসা প্রায়ই সমান হত।                                                             সহীহ: মুসলিম ৪৭১।
1333 | পরিচ্ছেদঃ ৭৭: সালাম ফিরানো এবং ইমামের কিবলার দিক হতে মুসল্লীদের দিকে মুখ ফিরিয়ে বসার মধ্যবর্তী সময়ে ইমামের বসা                                                                                                                             হাদিস একাডেমি নাম্বারঃ ১৩৩৩, আন্তর্জাতিক নাম্বারঃ                         ১৩৩৪                                                                                                                                         ১৩৩৩. মুহাম্মাদ ইবনু সালামাহ (রহ.) ..... উম্মু সালামাহ (রাঃ) হতে বর্ণিত। মহিলারা রাসূলুল্লাহ (সা.) এর যুগে সালাতের শেষে সালাম ফিরিয়ে দাঁড়িয়ে যেত। আর রাসূলুল্লাহ (সা.) নিজের স্থানে বসে থাকতেন। আল্লাহর ইচ্ছানুযায়ী পুরুষদের মধ্যে যারা সালাত আদায় করত, যখন রাসূলুল্লাহ (সা.) দাঁড়াতেন তখন পুরুষরাও দাঁড়িয়ে যেত।                                                             সহীহ: বুখারী ৮৬৬, আবু দাউদ ১০৪০, ইবনু মাজাহ ৯৩২, সহীহ আবু দাউদ ৯৫৫।
1334 | পরিচ্ছেদঃ ৭৮: সালাম ফিরানোর পর (ইমামের মুসল্লীদের দিকে) ফিরে বসা                                                                                                                             হাদিস একাডেমি নাম্বারঃ ১৩৩৪, আন্তর্জাতিক নাম্বারঃ                         ১৩৩৫                                                                                                                                         ১৩৩৪. ইয়াকূব ইবনু ইব্রাহীম (রহ.) ..... ইয়াযীদ ইবনু আসওয়াদ (রাঃ) হতে বর্ণিত। তিনি রাসূলুল্লাহ (সা.) -এর সঙ্গে ফজরের সালাত আদায় করেছিলেন। যখন রাসূলুল্লাহ (সা.) সালাত শেষ করলেন তখন তিনি মুসল্লীদের দিকে ফিরে বসলেন।                                                             সহীহ: আবু দাউদ ৬১৪, তিরমিযী ২১৯, দারিমী ১৩৬৭, সহীহ ইবনু খুযায়মাহ্ ১২৭৯, সহীহ আবু দাউদ ৬২৭।
1335 | পরিচ্ছেদঃ ৭৯: ইমামের সালাম ফিরানোর পর তাকবীর বলা                                                                                                                             হাদিস একাডেমি নাম্বারঃ ১৩৩৫, আন্তর্জাতিক নাম্বারঃ                         ১৩৩৬                                                                                                                                         ১৩৩৫. বিশর ইবনু খালিদ আল ‘আসকারী (রহ.) ..... ইবনু আব্বাস (রাঃ) হতে বর্ণিত। তিনি বলেন, আমি রাসূলুল্লাহ (সা.) -এর সালাত শেষ হওয়া জানতে পারতাম তাকবীরের দ্বারা।                                                             সহীহ: বুখারী ৮৪২, মুসলিম ৫৮৩, সহীহ আবু দাউদ ৯২০-৯২১।
1336 | পরিচ্ছেদঃ ৮০: সালাত শেষে সালাম ফিরাবার পর মু'আব্বিযাত (সূরাহ্ ফালাক্ব ও সূরাহ্ নাস) পড়ার নির্দেশ                                                                                                                             হাদিস একাডেমি নাম্বারঃ ১৩৩৬, আন্তর্জাতিক নাম্বারঃ                         ১৩৩৭                                                                                                                                         ১৩৩৬. মুহাম্মাদ ইবনু সালামাহ (রহ.)… উকবাহ ইবনু আমির (রাঃ) হতে বর্ণিত। তিনি বলেন, রাসূলুল্লাহ (সা.) আমাকে প্রত্যেক সালাতের পর সূরাহ্ ফালাক ও সূরাহ্ নাস পড়তে আদেশ করেছেন।                                                             সহীহ: আবু দাউদ ১৫২৩, তিরমিযী ২৯০৩, সহীহ ইবনু খুযায়মাহ্ ৭৫৫, আস্ সহীহাহ্ ১৫১৪, সহীহ আবু দাউদ ১৩৬৩।
1337 | পরিচ্ছেদঃ ৮১ সালাম ফিরানোর পর ইস্তিগফার করা (মাগফিরাত চাওয়া)                                                                                                                             হাদিস একাডেমি নাম্বারঃ ১৩৩৭, আন্তর্জাতিক নাম্বারঃ                         ১৩৩৮                                                                                                                                         ১৩৩৭. মাহমূদ ইবনু খালিদ (রহ.)…. রাসূলুল্লাহ (সা.) এর (আযাদককৃত) গোলাম সাওবান (রাঃ) হতে বর্ণিত। রাসূলুল্লাহ (সা.) যখন তাঁর সালাত শেষ করতেন তখন তিনবার ইস্তিগফার করতেন এবং বলতেন - “আল্ল-হুম্মা আন্তাস সালা-মু ওয়া মিনকাস সালা-মু তাবা-রকতা ইয়া- যাল জালা-লি ওয়াল ইকর-ম” (হে আল্লাহ! তুমিই শান্তিময়, আর তোমার কাছ থেকেই শান্তি আসে, তুমি বরকতময়, হে মর্যাদা ও সম্মানের মালিক।)।                                                             সহীহ: মুসলিম ৫৯১-৫৯২, আবু দাউদ ১৫১৩, তিরমিযী ৩০০, ইবনু মাজাহ ৯২৮, দারিমী ২৩৪৮, সহীহ ইবনু খুযায়মাহ ৭৩৭।
1338 | পরিচ্ছেদঃ ৮২: ইস্তিগফার করার পর যিকর করা                                                                                                                             হাদিস একাডেমি নাম্বারঃ ১৩৩৮, আন্তর্জাতিক নাম্বারঃ                         ১৩৩৯                                                                                                                                         ১৩৩৮. মুহাম্মাদ ইবনু ‘আবদুল আ’লা ও মুহাম্মাদ ইবনু ইবরাহীম ইবনু সুদরান (রহ.)…. আয়িশাহ (রাঃ) হতে বর্ণিত। রাসূলুল্লাহ (সা.) যখন (সালাত শেষে) সালাম ফিরাতেন তখন বলতেন-  “আল্ল-হুম্মা আনতাস সালা-মু ওয়া মিনকাস সালা-মু তাবা-রকতা ইয়া- যাল জালা-লি ওয়াল ইকর-ম” (হে আল্লাহ! তুমিই শান্তিময়, আর তোমার কাছ থেকেই শান্তি আসে, তুমি বরকতময়, হে মর্যাদা ও সম্মানের মালিক।)।                                                             সহীহ: মুসলিম ৫৯২, আবু দাউদ ১৫১২, তিরমিযী ২৯৮, ইবনু মাজাহ ৯২৪, দারিমী ১৩৪৭।
1339 | পরিচ্ছেদঃ ৮৩: সালাম ফিরানোর পর তাহলীল (লা- ইলা-হা ইল্লাল্ল-হ) পড়া                                                                                                                             হাদিস একাডেমি নাম্বারঃ ১৩৩৯, আন্তর্জাতিক নাম্বারঃ                         ১৩৪০                                                                                                                                         ১৩৩৯. মুহাম্মাদ ইবনু শুজা' আল মাররূযী (রহ.) ..... আবুয যুবায়র (রহ.) হতে বর্ণিত। তিনি বলেন, আমি ‘আবদুল্লাহ ইবনু যুবায়র (রাঃ)-কে এ মিম্বারের উপর বলতে শুনেছি। তিনি বলেছেন, রাসূলুল্লাহ (সা.) যখন সালাম ফিরাতেন তখন বলতেন- “লা- ইলা-হা ইল্লাল্ল-হু ওয়াহদাহু লা- শারীকা লাহু লাহুল মুলকু ওয়ালাহুল হামদু ওয়াহুয়া আলা- কুল্লি শাইয়িন ক্বদীর লা- হাওলা ওয়ালা কুওয়াতা ইল্লা- বিল্লা-হি লা- ইলা-হা ইল্লাল্লহু লা- না'বুদু ইল্লা- ইয়্যাহু আহলান্ নি’মাতি ওয়াল ফাযলি ওয়াসসানা-য়িল হাসানি লা- ইলা-হা ইল্লাল্ল-হু মুখলিসীনা লাহুদ্দীনা ওয়ালাও কারিহাল কাফিরূন” (আল্লাহ ছাড়া কোন ইলাহ নেই। তিনি একক। তাঁর কোন শারীক নেই। মহাবিশ্বের গোটা রাজত্ব তাঁর। সমস্ত প্রশংসা তাঁরই। সর্বশক্তিমান তিনি। আল্লাহ ছাড়া কারো কোন শক্তি নেই, তিনি ছাড়া কোন ভরসাস্থলও নেই। আল্লাহ ছাড়া কোন সত্য মা'বুদ নেই। আমরা কেবল তাকে ছাড়া আর কারো গোলামী করি না। সমস্ত নি'আমাত, অনুগ্রহ ও উত্তম গুণাবলীর অধিকারী তিনিই। আল্লাহ ছাড়া কোন ইলাহ নেই। আমরা একনিষ্ঠভাবে কেবল তারই আনুগত্য করি- যদিও কাফিররা তা পছন্দ করে না।)।                                                             সহীহ: মুসলিম ৫৯৪, আবু দাউদ ১৫০৬।
1340 | পরিচ্ছেদঃ ৮৪: সালামের পর যিকর এবং তাহলীলের সংখ্যা                                                                                                                             হাদিস একাডেমি নাম্বারঃ ১৩৪০, আন্তর্জাতিক নাম্বারঃ                         ১৩৪১                                                                                                                                         ১৩৪০. ইসহাক ইবনু ইবরাহীম (রহ.) ..... আবু যুবায়র (রহ.) হতে বর্ণিত। তিনি বলেন, 'আবদুল্লাহ ইবনু যুবায়র (রাঃ) প্রত্যেক সালাতের পর তাহলীল করতেন। তিনি বলতেন- “লা- ইলা-হা ইল্লাল্ল-হু ওয়াহদাহু লা- শারীকা লাহু লাহুল মুলকু ওয়ালাহুল হামদু ওয়াহুয়া 'আলা কুল্লি শাইয়িন ক্বদীর লা- ইলা-হা ইল্লাল্ল-হু ওয়ালা- না বুদু ইল্লা- ইয়াহু লাহুন নি’ মাতু ওয়ালাহুল ফাযলু ওয়ালাহুস সানা-উল হাসানু লা- ইলা-হা ইল্লাল্ল-হু মুখলিসীনা লাহুদ্দীনা ওয়ালাও কারিহাল কা-ফিরূন” (আল্লাহ ছাড়া কেউ সত্য উপাস্য নেই, তিনি একক, তার কোন শরীক নেই। সমস্ত রাজত্ব ও প্রশংসা তাঁরই আর তিনি সর্বোপরি শক্তিমান। আল্লাহ ব্যতীত কেউ সত্য উপাস্য নেই। তাঁর ছাড়া আমরা আর কারো ইবাদত করি না, তাঁরই যাবতীয় নি'আমাত [সম্পদ], তাঁরই যাবতীয় অনুগ্রহ এবং তাঁরই যাবতীয় সুপ্রশংসা আল্লাহ ছাড়া কোন সত্য উপাস্য নেই। আমরা বিশুদ্ধচিত্তে তাঁরই উপাসনা করি, যদিও কাফিররা তা অপছন্দ করে।)। অতঃপর ইবনুয যুবায়র (রাঃ) বলতেন যে, রাসূলুল্লাহ (সা.) এ সব বাক্য দ্বারা (প্রত্যেক) সালাতের পর তাহলীল পড়তেন।                                                             সহীহ: মুসলিম (১/১৩৯/৪১৫), আবু দাউদ ১৫০৭।
1341 | পরিচ্ছেদঃ ৮৫: সালাত শেষে আর এক প্রকার দুআ                                                                                                                             হাদিস একাডেমি নাম্বারঃ ১৩৪১, আন্তর্জাতিক নাম্বারঃ                         ১৩৪২                                                                                                                                         ১৩৪১. মুহাম্মাদ ইবনু মানসূর (রহ.) ..... ওয়াররাদ (রহ.) হতে বর্ণিত। তিনি বলেন, মু'আবিয়াহ্ (রাঃ) মুগীরাহ্ ইবনু শুবাহ্ (রাঃ)-এর কাছে লিখলেন যে, আপনি আমাকে রাসূলুল্লাহ (সা.) -এর কাছ হতে শোনা কিছু দু'আ সম্পর্কে অবহিত করুন। তিনি বললেন যে, রাসূলুল্লাহ (সা.) যখন সালাত সমাপ্ত করতেন তখন বলতেন – “লা- ইলা-হা ইল্লাল্ল-হু ওয়াহদাহু লা- শারীকা লাহূ লাহুল মুলকু ওয়ালাহুল হামদু ওয়াহুয়া 'আলা- কুল্লি শাইয়িন ক্বদীর আল্ল-হুম্মা লা- মা-নি'আ লিমা- আত্বয়তা ওয়ালা- মু’ত্বিয়া লিমা- মানা'তা ওয়ালা-ইয়ানফা'উ যাল জাদ্দি মিনকাল জাদ্দ” (আল্লাহ ব্যতীত প্রকৃত কোন উপাস্য নেই, যিনি একক ও শরীকবিহীন, সকল রাজত্ব ও রাজ্য তাঁরই এবং তার জন্যেই সকল প্রশংসা। আর তিনি প্রত্যেক জিনিসের উপর ক্ষমতাবান। হে আল্লাহ! তুমি যা দান করো তা কেউ রোধ করতে পারে না, তুমি যা থেকে বঞ্চিত করো তা কেউ দান করতে পারে না, তুমি যা নির্ধারণ করে দিয়েছো তা কেউ রোধ করতে পারে না। আর কোন সম্মানী ব্যক্তির উচ্চ পদমর্যাদা তাকে তোমার শাস্তি হতে রক্ষা করতে পারবে না।)।                                                             সহীহ: বুখারী ৮৪৪, মুসলিম ৫৯৩, সহীহ আবু দাউদ ১৩৪৯, য'ঈফাহ ৫৫৯৮।
1342 | পরিচ্ছেদঃ ৮৫: সালাত শেষে আর এক প্রকার দুআ                                                                                                                             হাদিস একাডেমি নাম্বারঃ ১৩৪২, আন্তর্জাতিক নাম্বারঃ                         ১৩৪৩                                                                                                                                         ১৩৪২. মুহাম্মাদ ইবনু কুদামাহ (রহ.) ..... ওয়াররাদ (রহ.) হতে বর্ণিত। তিনি বলেন, মুগীরাহ্ ইবনু শু’বাহ্ (রাঃ) মু'আবিয়াহ্ (রাঃ)-এর কাছে লিখেছেন যে, রাসূলুল্লাহ (সা.) (প্রত্যেক) সালাতের পর যখন সালাম ফিরাতেন তখন বলতেন- “লা- ইলা-হা ইল্লাল্ল-হু ওয়াহদাহু লা- শারীকা লাহু লাহুল মুলকু ওয়ালাহুল হামদু ওয়াহুয়া আলা কুল্লি শাইয়িন ক্বদীর আল্ল-হুম্মা লা- মা-নি’আ লিমা- আ’তয়তা ওয়ালা- মু-তিয়া লিমা- মানা’তা ওয়ালা-ইয়ানফা'উ যাল জাদ্দি মিনকাল জাদ্দ” (আল্লাহ ব্যতীত প্ৰকত কোন উপাস্য নেই, যিনি একক ও শরীকবিহীন, সকল রাজত্ব ও রাজ্য তারই এবং তাঁর জন্যেই সকল প্রশংসা। আর তিনি প্রত্যেক জিনিসের উপর ক্ষমতাবান। হে আল্লাহ! তুমি যা দান করো তা কেউ রোধ করতে পারে না, তুমি যা থেকে বঞ্চিত করো তা কেউ দান করতে পারে না, তুমি যা নির্ধারণ করে দিয়েছো তা কেউ রোধ করতে পারে না। আর কোন সম্মানী ব্যক্তির উচ্চ পদমর্যাদা তাকে তোমার শাস্তি হতে রক্ষা করতে পারবে না।)।                                                             সহীহ: বুখারী ৮৪৪, ৬৩৩০; মুসলিম ৫৯৩।
1343 | পরিচ্ছেদঃ ৮৬: এ দু'আ কতবার পড়বে?                                                                                                                             হাদিস একাডেমি নাম্বারঃ ১৩৪৩, আন্তর্জাতিক নাম্বারঃ                         ১৩৪৪                                                                                                                                         ১৩৪৩. হাসান ইবনু ইসমা’ঈল আল মুজালিদী ও ইয়া'কুব ইবনু ইব্রাহীম (রহ.) ..... মুগীরাহ ইবনু শু’বাহ (রাঃ)-এর লেখক ওয়াররাদ (রহ.) হতে বর্ণিত। মু'আবিয়াহ্ (রাঃ) মুগীরাহ্ ইবনু শুবাহ্ (রাঃ)-এর কাছে লিখলেন যে, আপনি আমাকে এমন কিছু হাদীস লিখে পাঠান, যা আপনি রাসূলুল্লাহ (সা.) -এর নিকট হতে শুনেছেন। তখন মুগীরাহ্ (রাঃ) তাঁর নিকট লিখলেন যে, আমি রাসূলুল্লাহ (সা.) -কে সালাত আদায় করার শেষে সালাম ফিরানোর পর তিনবার বলতে শুনেছি- “লা- ইলা-হা ইল্লাল্ল-হু ওয়াহদাহু লা- শারীকা লাহু লাহুল মুলকু ওয়ালাহুল হামদু ওয়াহুয়া আলা কুলি শাইয়িন কদীর” (আল্লাহ ব্যতীত প্রকৃত কোন উপাস্য নেই, যিনি একক ও শরীকবিহীন, সকল রাজত্ব ও রাজ্য তাঁরই এবং তার জন্যেই সকল প্রশংসা। আর তিনি প্রত্যেক জিনিসের উপর ক্ষমতাবান।)।                                                             সহীহ: বুখারী ৬৪৪৩, ৬৪৭৩; সহীহ ইবনু খুযায়মাহ ৭৪২, য'ঈফাহ ৫৫৯৮; তবে “তিনবারের উল্লেখ” কথাটুকু শায়।
1344 | পরিচ্ছেদঃ ৮৭: সালাম ফিরানোর পর অন্য প্রকার যিকর                                                                                                                             হাদিস একাডেমি নাম্বারঃ ১৩৪৪, আন্তর্জাতিক নাম্বারঃ                         ১৩৪৫                                                                                                                                         ১৩৪৪. মুহাম্মাদ ইবনু ইসহাক আস সাগানী (রহ.)… আয়িশা (রাঃ) হতে বর্ণিত। রাসূলুল্লাহ (সা.) যখন কোন মাজলিসে বসতেন অথবা সালাত আদায় করতেন তখন তিনি কিছু বাক্য উচ্চারণ করতেন। ‘উরওয়াহ্ (রাঃ) তাকে উক্ত বাক্যসমূহ সম্পর্কে প্রশ্ন করলে তিনি (সা.) বললেন, কেউ যদি ভালো বাক্য বলে তাহলে সেগুলো ক্বিয়ামাত পর্যন্ত তার জন্যে মোহরস্বরূপ হবে। সে যদি অন্য ধরনের বাক্য বলে তা হলে সেগুলো তার জন্যে কাফফারাহ্ স্বরূপ হবে। (সে বাক্যগুলো হলো:) “সুবহা-নাকা আল্ল-হুম্মা ওয়াবিহামদিকা আসতাগফিরুকা ওয়া আতূবু ইলাইক” (হে আল্লাহ! মহিমা আপনার, আমি আপনার প্রশংসা সহকারে শুরু করছি। আমি আপনার নিকট ক্ষমা চাই এবং অনুতপ্ত হয়ে আপনার নিকট ফিরে আসছি।)।                                                             সহীহঃ নাসায়ী’র “আমালুল ইয়াওমি ওয়াল লায়লাতি” ৪০০, মুসনাদে আহমাদ ২৪৫৩০, তা’লীকুর রাগীব ২/২৩৬, আস সহীহাহ ৩১৬৪।
1345 | পরিচ্ছেদঃ ৮৮: সালাম ফিরানোর পর আরেক প্রকার দু’আ ও যিকর                                                                                                                             হাদিস একাডেমি নাম্বারঃ ১৩৪৫, আন্তর্জাতিক নাম্বারঃ                         ১৩৪৬                                                                                                                                         ১৩৪৫. আহমাদ ইবনু সুলায়মান (রহ.) ..... ‘আয়িশাহ্ (রাঃ) হতে বর্ণিত। তিনি বলেন, আমার কাছে একজন ইয়াহুদী নারী এসে বলল, কবরের আযাব প্রস্রাবের কারণে হবে। ['আয়িশাহ্ (রাঃ) বলেন] তখন আমি তাকে বললাম, তুমি মিথ্যা কথা বলেছ। সে বলল না, সত্য। আমরা প্রস্রাব লাগলে চামড়া এবং কাপড় অবশ্যই কেটে ফেলতাম। এ সময় রাসূলুল্লাহ (সা.) সালাতের জন্যে বের হয়ে আসলেন। ইত্যবসরে আমাদের আওয়াজ বড় হয়ে গেল তাই তিনি বললেন, কি ব্যাপার? আমি তাকে ঐ ইয়াহুদী মহিলা যা যা বলেছিল সে সম্পর্কে অবহিত করলাম। তখন তিনি বললেন, সে সত্যই বলেছে। অতঃপর তিনি এমন কোন সালাত আদায় করেননি, যে সালাতের পর বলেননি (তা হচ্ছে)-                                                              সনদ দুর্বলঃ সনদে বর্ণিত জিসর মাকবুল রাবী, নাসায়ী’র “আমালুল ইয়াওমি ওয়াল লায়লাতি” ১৩৮, মুসনাদে আহমাদ ২৪৩৬৯।
1346 | পরিচ্ছেদঃ ৮৯: সালাত শেষে আরেক প্রকার দু'আ                                                                                                                             হাদিস একাডেমি নাম্বারঃ ১৩৪৬, আন্তর্জাতিক নাম্বারঃ                         ১৩৪৭                                                                                                                                         ১৩৪৬. আমর ইবনু সাওওয়াদ ইবনুল আসওয়াদ ইবনু আমর (রহ.)….. আবূ মারওয়ান (রহ.) হতে বর্ণিত। কা'ব (রাঃ) তাঁর কাছে ঐ আল্লাহর কসম করে বলেছেন, যিনি মূসা আলায়হিস সালাম-এর জন্যে সমুদ্রকে বিদীর্ণ করেছিলেন, নিশ্চয় আমরা তাওরাতে দেখতে পাই যে, আল্লাহর নবী দাউদ আলায়হিস সালাম যখন তাঁর সালাত হতে সালাম ফিরাতেন তখন বলতেন -  মারওয়ান (রহ.) বলেন, কা'ব (রাঃ) আমার কাছে বর্ণনা করেছেন যে, সুহায়ব (রাঃ) তাঁর কাছে বর্ণনা করেছে যে, মুহাম্মাদ (সা.)-ও ঐ সমস্ত দু'আ তাঁর সালাত শেষে সালাম ফিরানোর পর বলতেন।                                                             সনদ দুর্বলঃ নাসায়ী’র “আমালুল ইয়াওমি ওয়াল লায়লাতা” ১৩৭, সহীহ ইবনু খুযায়মাহ ৭৪৫, ইবনু হিব্বান “মাওয়ারিদ” ৫৪১।
1347 | পরিচ্ছেদঃ ৯০: সালাতের পর (বিতাড়িত শয়তান থেকে) পানাহ চাওয়া                                                                                                                             হাদিস একাডেমি নাম্বারঃ ১৩৪৭, আন্তর্জাতিক নাম্বারঃ                         ১৩৪৮                                                                                                                                         ১৩৪৭. ‘আমর ইবনু 'আলী (রহ.) ..... মুসলিম ইবনু আবূ বাকরাহ (রহ.) হতে বর্ণিত। তিনি বলেন, আমার পিতা প্রত্যেক সালাতের পর বলতেন- “আল্ল-হুম্মা ইন্নী আ'উযুবিকা মিনাল কুফরি, ওয়াল ফাকরি ওয়া ‘আযা-বিল কবর” (হে আল্লাহ! আমি আপনার নিকট কুফরী, দরিদ্রতা ও কবরের আযাব হতে আশ্রয় চাচ্ছি।)। তারপর আমিও তা বলতে থাকলে আমার পিতা আমাকে বললেন, হে বৎস! তুমি এ দু’আ গুলো কার নিকট হতে শিখেছো? আমি বললাম, আপনার নিকট থেকে। তারপর তিনি বললেন, রাসূলুল্লাহ (সা.) (প্রত্যেক) সালাতের পর এ দু’আ গুলো বলতেন।                                                             সহীহ: মুসনাদে আহমাদ ২০৪৬৫, সহীহ ইবনু খুযায়মাহ ৭৪৭।
1348 | পরিচ্ছেদঃ ৯১: সালাম ফিরানোর পর তাসবীহের সংখ্যা                                                                                                                             হাদিস একাডেমি নাম্বারঃ ১৩৪৮, আন্তর্জাতিক নাম্বারঃ                         ১৩৪৯                                                                                                                                         ১৩৪৮. ইয়াহইয়া ইবনু হাবীব ইবনু ‘আরাবী (রহ.) ..... ‘আবদুল্লাহ ইবনু ‘আমর (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: দু'টি অভ্যাস এমন রয়েছে যে, কোন মুসলিম ঐ দু'টি অভ্যাসে অভ্যস্ত হলে সে জান্নাতে প্রবেশ করবে। ঐ দু'টি অভ্যাস সহজ অথচ তার ‘আমালকারী হবে খুবই অল্প। তিনি বলেন, রাসূলুল্লাহ (সা.) বললেন, পাঁচ ওয়াক্ত সালাতে তোমাদের কেউ যদি প্রত্যেক সালাতের পর দশবার তাসবীহ (সুবহা-নাল্ল-হ) পড়ে, দশবার (আলহামদুলিল্লা-হ) পড়ে, আর দশবার (আল্ল-হু আকবার) বলে, তাহলে একশত পঞ্চাশ বার মুখে বলা হয় আর তা পাল্লায় হবে এক হাজার পাঁচশত বার। আর আমি রাসূলুল্লাহ (সা.)-কে দেখেছি যে, তিনি তা অঙ্গুলি দ্বারা হিসাব করেছেন। আর যখন তোমাদের কেউ তার বিছানায় অথবা শয়নের জায়গায় আসে আর, সে সুবহা-নাল্ল-হ' ৩৩ বার, আলহামদুলিল্লাহ' ৩৩ বার আর ‘আল্ল-হু আকবার' ৩৪ বার বলে। এ তো মুখে বলা হবে একশতবার, আর পাল্লায় হবে এক হাজার বার। তিনি বলেন, রাসূলুল্লাহ (সা.) বললেন, তোমাদের মাঝে কে প্রত্যেক দিন রাতে দু' হাজার পাঁচশত গুনাহ করে? কেউ বলল, হে আল্লাহর রসূল! আমরা কেন তা গণনা করবো না? তখন রাসূলুল্লাহ (সা.) বললেন, শয়তন তোমাদের কারো কাছে এসে তার সালাতরত অবস্থায় বলতে থাকে, অমুক কাজ স্মরণ কর, অমুক কাজ স্মরণ কর আর তার নিদ্রার সময় তার কাছে এসে তাকে ঘুম পাড়িয়ে দেয়।                                                             সহীহ: আবূ দাউদ ৫০৬৫, তিরমিযীর “দা’ওয়াত” ৩৪১০, ইবনু মাজাহ ৯২৬, বুখারী’র আদাবুল মুফরাদ” ১২১৬ মুসনাদে হুমায়দী ৬৪৯৮।
1349 | পরিচ্ছেদঃ ৯২: আর এক প্রকার তাসবীহের সংখ্যা                                                                                                                             হাদিস একাডেমি নাম্বারঃ ১৩৪৯, আন্তর্জাতিক নাম্বারঃ                         ১৩৫০                                                                                                                                         ১৩৪৯. মুহাম্মাদ ইবনু ইসমাঈল ইবনু সামুরাহ (রহ.) .... কা'ব ইবনু ‘উজরাহ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: এমন কতগুলো তাসবীহ রয়েছে যার পাঠকারী তার সাওয়াব হতে বঞ্চিত হবে না। প্রত্যেক সালাতের পর সে সুবহা-নাল্ল-হ’ ৩৩ বার আলহামদুলিল্লা-হ ৩৩ বার এবং আল্লহু আকবার' ৩৪ বার বলবে।                                                             সহীহ: মুসলিম ৫৯৬, তিরমিযী ৩৬৫৩, “দা'ওয়াত” ৩৪১২।
1350 | পরিচ্ছেদঃ ৯৩: অন্য আরেক প্রকার তাসবীহ                                                                                                                             হাদিস একাডেমি নাম্বারঃ ১৩৫০, আন্তর্জাতিক নাম্বারঃ                         ১৩৫১                                                                                                                                         ১৩৫০. মূসা ইবনু হিযাম আত্ তিরমিযী (রহ.) ..... যায়দ ইবনু সাবিত (রাঃ) হতে বর্ণিত। তিনি বলেন, (একদিন) সাহাবায়ে কিরামকে আদেশ করা হলো- তারা যেন প্রত্যেক সালাতের পর ৩৩ বার সুবহানাল্ল-হ' ৩৩ বার ‘আলহামদুলিল্লা-হ' এবং ৩৪ বার ‘আল্ল-হু আকবার' বলে। এরপর যায়দ ইবনু সাবিত (রাঃ)-এর স্বপ্নে এক আনসারী সাহাবী উপনীত হয়ে যায়দ (রাঃ)-কে লক্ষ্য করে বলা হলো, তোমাদের কি রাসূলুল্লাহ (সা.) আদেশ করেছেন যে, তোমরা প্রত্যেক সালাতের পর ৩৩ বার সুবহা-নাল্ল-হ, ৩৩ বার ‘আলহামদুলিল্লা-হ এবং ৩৪ বার ‘আল্ল-হু আকবার' বলবে? তিনি বললেন, হ্যা। তখন ঐ আনসার বললেন, তোমরা ঐ তাসবীহগুলোকে ২৫ বার করে পড়বে এবং তাতে ‘লা- ইলা-হা ইল্লাল্ল-হ'-কেও অন্তর্ভুক্ত করে নিবে। যখন ভোর হলো তিনি রাসূলুল্লাহ (সা.) -এর কাছে এসে স্বপ্ন বৃত্তান্ত বর্ণনা করলে তিনি বললেন, তোমরা তাসবীহগুলোকে অনুরূপভাবেই পড়বে।                                                             সহীহ: তিরমিযী ৩৪১৩, দারিমী ১৩৫৪, মুসনাদে আহমাদ ২১৬৪০, সহীহ ইবনু খুযায়মাহ ৭৫২, মিশকাত ৯৭৩।
1351 | পরিচ্ছেদঃ ৯৩: অন্য আরেক প্রকার তাসবীহ                                                                                                                             হাদিস একাডেমি নাম্বারঃ ১৩৫১, আন্তর্জাতিক নাম্বারঃ                         ১৩৫২                                                                                                                                         ১৩৫১. ‘উবায়দুল্লাহ ইবনু 'আবদুল কারীম আবূ যুর'আহ আর রাযী (রহ.) ... ইবনু 'উমার (রাঃ) হতে বর্ণিত। এক ব্যক্তি স্বপ্নে দেখল যে, কেউ তাকে জিজ্ঞেস করছে যে, তোমাদের নবী (সা.) কিসের আদেশ করেছেন? সে বলল, আমাদের নবী (সা.) ৩৩ বার সুবহা-নাল্ল-হ’, ৩৩ বার ‘আলহামদুলিল্লা-হ' এবং ৩৪ বার ‘আল্ল-হু আকবার' বলতে আদেশ করেছেন। এ হলো একশত বার। সে বলল, তোমরা ২৫ বার ‘সুবহানাল্ল-হ', ২৫ বার ‘আলহামদুলিল্লা-হ', ২৫ বার ‘আল্ল-হু আকবার' এবং ২৫ বার ‘লা- ইলা-হা ইল্লাল্ল-হ’ বলবে, তাও একশত বার হবে। যখন সকাল হলো ঐ ব্যক্তি স্বপ্ন বৃত্তান্ত নবী (সা.) -কে জানাল। রাসূলুল্লাহ (সা.) বললেন, তোমরা তাসবীহ অনুরূপই বলবে, যেরূপ আনসারী ব্যক্তি বলেছেন।                                                             হাসান: নাসায়ী'র “সুনানুল কুবরা” ১২৭৪, “হিল্‌ইয়াতুল আওলিয়া” (৮/২৯৯-৩০০)।
1352 | পরিচ্ছেদঃ ৯৪: আর এক প্রকার তাসবীহের সংখ্যা                                                                                                                             হাদিস একাডেমি নাম্বারঃ ১৩৫২, আন্তর্জাতিক নাম্বারঃ                         ১৩৫৩                                                                                                                                         ১৩৫২. মুহাম্মাদ ইবনু বাশশার (রহ.) ..... জুওয়াইরিয়াহ্ বিনতু হারিস (রাঃ) হতে বর্ণিত। নবী (সা.) তাঁর নিকট দিয়ে গেলেন। তখন তিনি মসজিদে দু'আ করছিলেন। পুনরায় প্রায় দ্বি-প্রহরের সময় তাঁর কাছ দিয়ে গেলেন, তখন তাঁকে বললেন, তুমি তোমার আগের ন্যায় এখনও রয়ে গেছ? তিনি বললেন, হ্যাঁ; রাসূলুল্লাহ (সা.) বললেন, আমি কি তোমাকে শিক্ষা দিব না, অর্থাৎ এমন কিছু দু'আ যেগুলো তুমি বলতে পার? “সুবহা-নাল্ল-হি ‘আদাদা খলকিহী সুবহা-নাল্ল-হি ‘আদাদা খলকিহী সুবহা-নাল্ল-হি ‘আদাদা খলকিহী, সুবহা-নাল্ল-হি রিযা- নাফসিহী সুবহা-নাল্ল-হি রিযা- নাফসিহী সুবহা-নাল্ল-হি রিযা- নাফসিহী, সুবহা-নাল্ল-হি যিনাতা ‘আরশিহী সুবহা-নাল্ল-হি যিনাতা ‘আরশিহী সুবহা-নাল্ল-হি যিনাতা ‘আশিহী, সুবহা-নাল্ল-হি মিদা-দা কালিমা-তিহী সুবহা-নাল্ল-হি মিদা-দা কালিমা-তিহী সুবহা-নাল্ল-হি মিদা-দা কালিমা-তিহী” (পবিত্রতা ও প্রশংসা আল্লাহরই তার সৃষ্টির সংখ্যানুপাতে, পবিত্রতা ও প্রশংসা আল্লাহরই তার সৃষ্টির সংখ্যানুপাতে, পবিত্রতা ও প্রশংসা আল্লাহরই তার সৃষ্টির সংখ্যানুপাতে। আল্লাহর পবিত্রতা তাঁর সন্তুষ্টি পরিমাণ, আল্লাহর পবিত্রতা তার সন্তুষ্টি পরিমাণ, আল্লাহর পবিত্রতা তার সন্তুষ্টি পরিমাণ। আল্লাহর পবিত্রতা তাঁর আরশের ওজন অনুপাতে, আল্লাহর পবিত্রতা তাঁর আরশের ওজন অনুপাতে, আল্লাহর পবিত্রতা তার আরশের ওজন অনুপাতে। আর আল্লাহর পবিত্রতা তাঁর কালিমাসমূহের কালি অনুসারে, আর আল্লাহর পবিত্রতা তার কালিমাসমূহের কালি অনুসারে, আর আল্লাহর পবিত্রতা তার কালিমাসমূহের কালি অনুসারে।)*  * এ হাদীসটি মুসলিম-এর বর্ণনায় শব্দগুলো সংক্ষিপ্ত এভাবে এসেছে। তাই নিম্নোল্লেখিতভাবে পড়লেও চলবে- “সুবহা-নাল্লা-হি ওয়াবি হামদিহি আদাদা খল্‌কিহি ওয়া রিযা- নাফসিহি ওয়াযিনাতা আরশিহি ওয়ামি দা-দা কালিমা-তিহি",                                                             সহীহ: মুসলিম ২৭২৬, বুখারী’র “আদাবুল মুফরাদ” ৬৪৭, তিরমিযী ৩৫৫৫, ইবনু মাজাহ ৩৮০৮, সহীহ ইবনু খুযায়মাহ ৭৫৩।
1353 | পরিচ্ছেদঃ ৯৫: আর এক প্রকার (তাসবীহের সংখ্যা)                                                                                                                             হাদিস একাডেমি নাম্বারঃ ১৩৫৩, আন্তর্জাতিক নাম্বারঃ                         ১৩৫৪                                                                                                                                         ১৩৫৩. ‘আলী ইবনু হুজর (রহ.) ..... ইবনু আব্বাস (রাঃ) হতে বর্ণিত। তিনি বলেন, কিছু দরিদ্র লোক (একদিন) রাসূলুল্লাহ (সা.) -এর কাছে এসে বলল, হে আল্লাহর রসূল! ধনীরাও সালাত আদায় করে থাকে যেমনিভাবে আমরা আদায় করে থাকি আর তারাও সিয়াম পালন করে থাকে যেমনিভাবে আমরা পালন করে থাকি, কিন্তু তাদের জন্যে রয়েছে সম্পদ, যা হতে তারা দান-সদাক্বাহ করে থাকে এবং গোলাম ক্রয় করে মুক্ত করে থাকে। তখন নবী (সা.) বললেন, যখন তোমরা সালাত আদায় করবে, তখন বলবে, 'সুবহা-নাল্লহ ৩৩ বার, আলহামদুলিল্লা-হ ৩৩ বার, আল্ল-হু আকবার' ৩৩ বার এবং লা- ইলা-হা ইল্লাল্ল-হ ১০ বার। কারণ, এর দ্বারা তোমরা তোমাদের অগ্রবর্তীদের সমপর্যায়ে পৌঁছে যেতে পারবে এবং তোমাদের পরবর্তী হতে অগ্রগামী হয়ে যেতে পারবে।                                                             মুনকার: সনদে খুসায়ব দুর্বল রাবী; তিরমিযী ৪১০-৪১১, নাসায়ী’র “সুনানুল কুবরা” ১২৭৬, সিলসিলাতুয য'ঈফাহ (১/৪৫৯) হাঃ ৪৫৪।
1354 | পরিচ্ছেদঃ ৯৬: আর এক প্রকার তাসবীহের সংখ্যা                                                                                                                             হাদিস একাডেমি নাম্বারঃ ১৩৫৪, আন্তর্জাতিক নাম্বারঃ                         ১৩৫৫                                                                                                                                         ১৩৫৪. আহমাদ ইবনু হাফস্ ইবনু আবদুল্লাহ আন্ নায়সাবূরী (রহ.) ..... আবূ হুরায়রাহ্ (রাঃ) হতে বর্ণিত। তিনি বলেন, রাসূলুল্লাহ (সা.) বলেছেন: যে ব্যক্তি ফজরের সালাতের পর একশতবার ‘সুবহা-নাল্ল-হ এবং একশত বার ‘লা- ইলা-হা ইল্লাল্ল-হ', বলবে, তার গুনাহসমূহ মাফ করে দেয়া হবে। যদিও তা সাগরের ফেনা সম হয়।                                                             সহিহঃ নাসায়ী’র “সুনানুল কুবরা” ১২৭৭, আমালুল ইয়াওমি ওয়াল লায়লাতা” ১৪০।
1355 | পরিচ্ছেদঃ ৯৭: তাসবীহ গণনা করা                                                                                                                             হাদিস একাডেমি নাম্বারঃ ১৩৫৫, আন্তর্জাতিক নাম্বারঃ                         ১৩৫৬                                                                                                                                         ১৩৫৫. মুহাম্মাদ ইবনু আবদুল আ’লা আস সন’আনী ও হুসায়ন ইবনু মুহাম্মাদ আয যারি (রহ.)…. আবদুল্লাহ ইবনু ‘আমর (রাঃ) হতে বর্ণিত। তিনি বলেন, আমি রাসূলুল্লাহ (সা.)- কে দেখেছি যে, তিনি তাসবীহ গণনা করতেন।                                                             সহীহঃ আবূ দাউদ ৫০৬৫, তিরমিযী’র “দা'ওয়াত” ৩৪১০, ইবনু মাজাহ ৯২৬, বুখারী’র “আদাবুল মুফরাদ” ১২১৬, মুসনাদে হুমায়দী ৬৪৯৮। [দ্রঃ ১৩৪৮]
1356 | পরিচ্ছেদঃ ৯৮: সালাম ফিরানোর পর কপাল না মোছা                                                                                                                             হাদিস একাডেমি নাম্বারঃ ১৩৫৬, আন্তর্জাতিক নাম্বারঃ                         ১৩৫৭                                                                                                                                         ১৩৫৬. কুতায়বাহ্ ইবনু সা'ঈদ (রহ.) ..... আবু সাঈদ আল খুদরী (রাঃ) হতে বর্ণিত। তিনি বলেন, রাসূলুল্লাহ (সা.) মাসের মধ্যবর্তী দশ দিন ইতিকাফ করতেন। যখন বিশতম রাত অতিবাহিত হওয়ার এবং একবিংশতম রাতের আসার সময় হত তিনি তার ঘরে ফিরে আসতেন এবং তার সাথে যারা ই'তিকাফ করতেন তারাও ফিরে আসতেন। অতঃপর তিনি অন্য এক মাসে, যে মাসে ই'তিকাফ করেছিলেন ঐ রাতেও বয়ে গেলেন, যে রাতে তিনি ঘরে ফিরে আসতেন এবং লোকেদের সামনে খুত্ববাহ দিলেন। তাদেরকে আল্লাহর ইচ্ছানুযায়ী আদেশ করলেন, অতঃপর বললেন, আমি এ মধ্যবর্তী দশদিন ই'তিকাফ করতাম, পরে আমার কাছে প্রকাশ পেল যে, আমি এ শেষ দশ দিনও ই’তিকাফ করি। অতএব যারা আমার সাথে গত মধ্যবর্তী দশদিন ই'তিকাফ করেছে তারা স্বীয় ই'তিকাফের স্থানে স্থির থাকবে। আমি এ লায়লাতুল কদরকে স্বপ্নে দেখেছিলাম কিন্তু আমাকে তা ভুলিয়ে দেয়া হয়েছে। অতএব তোমরা তা এ শেষ দশ রাতের প্রত্যেক বেজোড় রাতে সন্ধান কর। স্বপ্নে আমাকে দেখলাম যে, আমি পানি এবং কাদার মধ্যে সিজদা করছি। আবূ সাঈদ (রাঃ) বলেন, আমাদের ওপর একবিংশতম রাতে বৃষ্টি হলো, বৃষ্টির পানি মসজিদে রাসূলুল্লাহ (সা.)-এর সালাত আদায় করার স্থানের উপর দিয়ে প্রবাহিত হয়ে গেল। আমি তার দিকে লক্ষ্য করলাম যে, তিনি ফজরের সালাত হতে সালাম ফিরিয়ে নিয়েছেন, আর তার মুখমণ্ডল পানি ও কাদা দ্বারা আপ্লুত (সিক্ত) ছিল।                                                             সহীহ: বুখারী ৬৬৯, মুসলিম (১/২১৩/৮২৪)। [দ্রঃ ১০৯৫]
1357 | পরিচ্ছেদঃ ৯৯: সালাম ফিরানোর পর ইমামের তার সালাতের স্থানে বসে থাকা                                                                                                                             হাদিস একাডেমি নাম্বারঃ ১৩৫৭, আন্তর্জাতিক নাম্বারঃ                         ১৩৫৮                                                                                                                                         ১৩৫৭. কুতায়বাহ্ ইবনু সাঈদ (রহ.) ..... জাবির ইবনু সামুরাহ (রাঃ) হতে বর্ণিত। তিনি বলেন, রাসূলুল্লাহ (সা.) ফজরের সালাতের পর তার সালাতের স্থানে সূর্যোদয় পর্যন্ত বসে থাকতেন।                                                             সহীহ: মুসলিম ৬৭০, তিরমিযী ৫৮৫, ৫৯০।
1358 | পরিচ্ছেদঃ ৯৯: সালাম ফিরানোর পর ইমামের তার সালাতের স্থানে বসে থাকা                                                                                                                             হাদিস একাডেমি নাম্বারঃ ১৩৫৮, আন্তর্জাতিক নাম্বারঃ                         ১৩৫৯                                                                                                                                         ১৩৫৮. আহমাদ ইবনু সুলায়মান (রহ.) ..... সিমাক ইবনু হারব (রহ.) হতে বর্ণিত। তিনি বলেন, আমি জাবির ইবনু সামুরাহ্ (রাঃ)-কে বললাম, আপনি তো রাসূলুল্লাহ (সা.) -এর সাথে উঠা-বসা করতেন? তিনি বললেন, হ্যাঁ; রাসূলুল্লাহ (সা.) যখন ফজরের সালাত আদায় করতেন, তার সালাতের জায়গায় সূর্যোদয় পর্যন্ত বসে থাকতেন। তখন তাঁর সাহাবীগণের সাথে কথাবার্তা বলতেন, তারা জাহিলী যুগের ঘটনাসমূহের আলোচনা করতেন, কবিতা আবৃত্তি করতেন এবং হাসাহাসিও করতেন, আর রাসূলুল্লাহ (সা.) মুচকি হাসতেন।                                                             সহীহ: মুসলিম ৬৭০, আবু দাউদ ১২৯৪, তিরমিযী ৩০২০, নাসায়ী’র “আমালুল ইয়াওমি ওয়াল লায়লাতা” ১৭০।
1359 | পরিচ্ছেদঃ ১০০: সালাত আদায় করার শেষে ফিরে বসা                                                                                                                             হাদিস একাডেমি নাম্বারঃ ১৩৫৯, আন্তর্জাতিক নাম্বারঃ                         ১৩৬০                                                                                                                                         ১৩৫৯. কুতায়বাহ্ ইবনু সাঈদ (রহ.) ..... সুদ্দী (রহ.) হতে বর্ণিত। তিনি বলেন, আমি আনাস ইবনু মালিক (রাঃ)-কে জিজ্ঞেস করলাম, আমি যখন সালাত শেষ করি তখন কিভাবে ফিরে বসব? আমার ডান দিকে, না আমার বাম দিকে? তিনি বললেন, আমি রাসূলুল্লাহ (সা.)-কে যা অধিকাংশ সময় দেখেছি তা হলো তিনি তার ডান দিকে ফিরে বসতেন।                                                             সহীহ: মুসলিম ৭০৮, দারিমী ১৩৫১।
1360 | পরিচ্ছেদঃ ১০০: সালাত আদায় করার শেষে ফিরে বসা                                                                                                                             হাদিস একাডেমি নাম্বারঃ ১৩৬০, আন্তর্জাতিক নাম্বারঃ                         ১৩৬১                                                                                                                                         ১৩৬০. আবূ হাফস, ‘আমর ইবনু 'আলী (রহ.) .... আসওয়াদ (রহ.) হতে বর্ণিত। তিনি বলেন, আবদুল্লাহ (রাঃ) বলেছেন, তোমাদের কেউ যেন শয়তানের জন্যে তার মনে কোন অংশ না রাখে এরূপ মনে করে যে, তার জন্যে (সালাত শেষে) ডান দিকে ফিরাই জরুরী। আমি রাসূলুল্লাহ (সা.) -কে দেখেছি তার অধিকাংশ ফিরে বসা তার বাম দিকেই হত।                                                             সহীহ: বুখারী ৮৫২, মুসলিম ৭০৭, ইবনু মাজাহ ৯৩০।
1361 | পরিচ্ছেদঃ ১০০: সালাত আদায় করার শেষে ফিরে বসা                                                                                                                             হাদিস একাডেমি নাম্বারঃ ১৩৬১, আন্তর্জাতিক নাম্বারঃ                         ১৩৬২                                                                                                                                         ১৩৬১. ইসহাক্ব ইবনু ইব্রাহীম (রহ.) ..... ‘আয়িশাহ (রাঃ) হতে বর্ণিত। তিনি বলেন, আমি রাসূলুল্লাহ (সা.)-কে দাঁড়িয়ে ও বসে পানি পান করতে, খালি পায়ে ও জুতা পরিহিত অবস্থায় সালাত আদায় করতে এবং সালাত শেষে তাঁর ডান দিকে ও বাম দিকে ফিরে বসতে দেখেছি।                                                             সহীহ: নাসায়ী’র “সুনানুল কুবরা” ১২৪৮, মুসনাদে আহমাদ ২৪৬১১, হায়সামী'র "মাজমাউয যাওয়ায়িদ" (২/৫৫)।
1362 | পরিচ্ছেদঃ ১০১: মহিলারা সালাত শেষে যখন ফিরে যাবে                                                                                                                             হাদিস একাডেমি নাম্বারঃ ১৩৬২, আন্তর্জাতিক নাম্বারঃ                         ১৩৬৩                                                                                                                                         ১৩৬২. ‘আলী ইবনু খুশরম (রহ.) ..... ‘আয়িশাহ্ (রাঃ) হতে বর্ণিত। তিনি বলেন, মহিলারা রাসূলুল্লাহ (সা.)-এর সাথে ফজরের সালাত আদায় করত। যখন রাসূলুল্লাহ (সা.) সালাম ফিরাতেন তখন তারা চাদর মুড়ি দেয়া অবস্থায় ফিরে যেত। তাদেরকে অন্ধকারের কারণে চেনা যেত না।                                                             সহীহ: বুখারী ৫৭৬, মুসলিম (৩/১৫৪)। [দ্রঃ ৫৪৬]
1363 | পরিচ্ছেদঃ ১০২: সালাত শেষে ফিরে যাওয়ার সময় ইমামের অগ্রে গমনের নিষেধাজ্ঞা                                                                                                                             হাদিস একাডেমি নাম্বারঃ ১৩৬৩, আন্তর্জাতিক নাম্বারঃ                         ১৩৬৪                                                                                                                                         ১৩৬৩. আলী ইবনু হুজর (রহ.) ..... আনাস ইবনু মালিক (রাঃ) হতে বর্ণিত। তিনি বলেন, রাসূলুল্লাহ (সা.) একদিন আমাদের নিয়ে সালাত আদায় করলেন, অতঃপর তিনি আমাদের দিকে তার চেহারা ফিরিয়ে বললেন, আমি হলাম তোমাদের ইমাম। অতএব তোমরা রুকূতে আমার আগে যাবে না। সিজদাতেও না, দাঁড়ানোতেও না এবং শেষ করার সময়েও না। কেননা, আমি তোমাদেরকে আমার সামনের দিক থেকেও দেখি এবং পিছনের দিক থেকেও। এরপর তিনি বললেন, ঐ আল্লাহর কসম যার হাতে আমার প্রাণ। যদি তোমরা ঐ জিনিস দেখতে যা আমি দেখেছি, তাহলে তোমরা অবশ্যই কম হাসতে এবং অধিক কাঁদতে। আমরা বললাম, আপনি কি দেখেছেন, হে আল্লাহর রসূল? তিনি বললেন, জান্নাত এবং জাহান্নাম।                                                             সহীহ: মুসলিম ৪২৬, সহীহ আবু দাউদ ৩৬৫।
1364 | পরিচ্ছেদঃ ১০৩: ইমাম সালাত শেষ করা পর্যন্ত যে ব্যক্তি তার সাথে সালাত আদায় করে তার সাওয়াব                                                                                                                             হাদিস একাডেমি নাম্বারঃ ১৩৬৪, আন্তর্জাতিক নাম্বারঃ                         ১৩৬৫                                                                                                                                         ১৩৬৪. ইসমাঈল ইবনু মাস্'উদ (রহ.) ..... আবূ যার (রাঃ) হতে বর্ণিত। তিনি বলেন, আমরা এক রমাযানে রাসূলুল্লাহ (সা.) -এর সাথে সিয়াম পালন করলাম, সে রমাযানে নবী (সা.) আমাদের সাথে তারাবীহের সালাত আদায় করলেন না, যতদিন পর্যন্ত না মাসের সাতদিন অবশিষ্ট রইল; তখন তিনি আমাদের নিয়ে তারাবীহের সালাত আদায় করলেন। তাতে রাতের প্রায় এক-তৃতীয়াংশ অতিবাহিত হয়ে গেল। তারপর যখন ছয়দিন বাকি রইল, তখন তিনি আমাদের নিয়ে তারাবীহের সালাত আদায় করলেন না। পরে যখন পাঁচ দিন বাকি রইল আবার তিনি আমাদের সাথে তারাবীহের সালাত আদায় করলেন এবং তাতে রাতের প্রায় অর্ধেক অতিবাহিত হয়ে গেল। আমরা বললাম, হে আল্লাহর রসূল! যদি আপনি আমাদেরকে নিয়ে পুরো রাত তারাবীহের সালাত আদায় করতেন। তিনি বললেন, কোন ব্যক্তি যখন ইমাম সালাম ফিরিয়ে সালাত হতে বের হওয়া পর্যন্ত তার সাথে সালাত আদায় করে তার জন্যে এক পূর্ণ রাত সালাত আদায় করার সাওয়াব লেখা হয়। অতঃপর যখন চারদিন বাকি রইল তিনি তখন আমাদেরকে নিয়ে তারাবীহের সালাত আদায় করলেন না। অতঃপর যখন মাসের তিনদিন বাকি রইল, তিনি তাঁর কন্যা এবং বিবিদের কাছে লোক পাঠালেন এবং সাহাবাগণকে একত্র করলেন এবং আমাদের নিয়ে তারাবীহের সালাত এমনিভাবে আদায় করলেন যে, আমরা ভয় পেয়ে গেলাম আমরা ফালাহ-এর সময় না হারিয়ে ফেলি। এরপর তিনি আমাদের নিয়ে ঐ মাসের আর কোনদিন তারাবীহের সালাত আদায় করেননি। রাবী দাউদ (রহ.) বলেন, আমি প্রশ্ন করলাম, ফালাহ-এর অর্থ কি? তিনি বললেন, সাহরী খাওয়া।                                                             সহীহ: আবু দাউদ ১৩৭৫, তিরমিযী ৮০৬, ইবনু মাজাহ ১৩২৭, দারিমী ১৭৭৭, সহীহ ইবনু খুযায়মাহ ২২০৬।
1365 | পরিচ্ছেদঃ ১০৪: ইমামের জন্যে মুসল্লীদের ঘাড় ডিঙ্গিয়ে সামনে যাওয়ার অনুমতি                                                                                                                             হাদিস একাডেমি নাম্বারঃ ১৩৬৫, আন্তর্জাতিক নাম্বারঃ                         ১৩৬৬                                                                                                                                         ১৩৬৫. আহমাদ ইবনু বাক্কার আল হাররানী (রহ.) ..... ‘উকবাহ্ ইবনু হারিস (রাঃ) হতে বর্ণিত। তিনি বলেন, আমি নবী (সা.) -এর সঙ্গে মদীনাতে একবার ‘আসরের সালাত আদায় করলাম। অতঃপর তিনি সালাম ফিরিয়ে দ্রুত মুসল্লীদের ঘাড় ডিঙ্গিয়ে চলে গেলেন। মুসল্লীরা তাঁর দ্রুততায় আশ্চর্যান্বিত হয়ে গেল, তার কিছু সাহাবী তাকে অনুসরণ করলেন। পরে তিনি তার কোন এক বিবির কাছে গিয়ে বের হয়ে আসলেন এবং বললেন, 'আসরের সালাত আদায় করা অবস্থায় আমার কাছে থাকা কিছু স্বর্ণের কথা মনে পড়ল। আমি সমীচীন মনে করলাম না যে, সেগুলো আমার কাছে রাতে থাকুক। অতএব, আমি সেগুলো বণ্টন করে দেয়ার আদেশ দিয়ে এলাম।                                                             সহীহ: বুখারী ৮৫১, ১২২১।
1366 | পরিচ্ছেদঃ ১০৫: যখন কাউকে জিজ্ঞেস করা হয় "তুমি কি সালাত আদায় করেছ?" তখন সে কি "না" বলবে?                                                                                                                             হাদিস একাডেমি নাম্বারঃ ১৩৬৬, আন্তর্জাতিক নাম্বারঃ                         ১৩৬৭                                                                                                                                         ১৩৬৬. ইসমাঈল ইবনু মাসউদ ও মুহাম্মাদ ইবনু ‘আবদুল আ'লা (রহ.) ..... জাবির ইবনু আবদুল্লাহ (রাঃ) হতে বর্ণিত। উমার ইবনুল খত্ত্বাব (রাঃ) খন্দকের যুদ্ধের দিন সূর্যাস্তের পর কাফির কুরায়শদের গালমন্দ করতে লাগলেন এবং বললেন, হে আল্লাহর রসূল! আমি আসরের সালাত আদায় না করতেই সূর্য অস্তমিত হওয়ার উপক্রম হয়ে গেল। তখন রাসূলুল্লাহ (সা.) বললেন, আল্লাহর কসম! আমিও তো উক্ত সালাত আদায় করিনি। এরপর আমরা রাসূলুল্লাহ (সা.) -এর সঙ্গে বুতহান নামক স্থানে অবতরণ করলাম। অতঃপর রাসূলুল্লাহ (সা.) সালাতের জন্যে উযু করলেন, আমরাও সালাতের জন্যে উযু করলাম। এরপর তিনি সূর্য অস্ত যাওয়ার পর ‘আসরের সালাত আদায় করলেন। পরে তিনি মাগরিবের সালাত আদায় করলেন।                                                             সহীহ: বুখারী ৫৯৬, মুসলিম ৬৩১।